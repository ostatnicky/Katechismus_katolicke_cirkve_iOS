{
    "paragraph": [
        {
            "chapter": 3, 
            "caption": "<small>„OTČE... Věčný život pak je to, že poznají tebe, jediného pravého Boha, a toho, kterého jsi poslal, Ježíše Krista“ (Jan 17,3). „Tak je to dobré a milé Bohu, našemu spasiteli. On chce, aby se všichni lidé zachránili a (došli) k poznání pravdy“ (1 Tim 2,3-4). „V nikom jiném není spásy. Neboť pod nebem není lidem dáno žádné jiné jméno, v němž bychom mohli dojít spásy“ (Sk 4,12), než jméno Ježíšovo.</small></p><p><b>I. Život člověka — poznávat a milovat Boha</b>", 
            "refs": "", 
            "id": 1, 
            "text": "Bůh, jenž je sám v sobě nekonečně dokonalý a blažený, v úradku své ryzí dobroty, ze své svobodné vůle stvořil člověka, aby mu dal účast na svém blaženém životě. Proto v každé době a na každém místě se Bůh přibližuje k člověku. Volá člověka a pomáhá mu, aby Boha hledal, poznával a miloval ze všech svých sil. Svolává všechny lidi, které hřích rozptýlil, k jednotě ve své rodině, v církvi. Činí tak skrze svého Syna, kterého, když se naplnil čas, poslal na zem jako Vykupitele a Spasitele. V něm a jeho prostřednictvím Bůh povolává lidi, aby se v Duchu svatém stali jeho adoptivními dětmi, a tím i dědici jeho blaženého života.\n"
        }, 
        {
            "chapter": 3, 
            "caption": "", 
            "refs": "", 
            "id": 2, 
            "text": "Aby tato výzva zazněla po celé zemi,rozeslal Kristus apoštoly, které si sám zvolil, a přikázal jim, aby hlásali evangelium: „Jděte tedy, získejte za učedníky všechny národy, křtěte je ve jménu Otce i Syna i Ducha svatého a učte je zachovávat všechno, co jsem vám přikázal. Hle, já jsem s vámi po všechny dny až do konce světa!“ (Mt 28,19-20). V moci a síle tohoto poslání apoštolové „vyšli a všude kázali. Pán působil s nimi a potvrzoval jejich slova znameními, která je provázela“ (Mk 16,20).\n"
        }, 
        {
            "chapter": 3, 
            "caption": "", 
            "refs": "", 
            "id": 3, 
            "text": "Ti pak, kteří s Boží pomocí přijali Kristovo pozvání a svobodně na ně odpověděli, byli sami podníceni Kristovou láskou k tomu, aby hlásali všude na světě radostnou zvěst. Tento poklad přejatý od apoštolů střežili věrně jejich nástupci. Všichni, kdo věří v Krista, jsou povoláni, aby poklad víry předávali z pokolení na pokolení, aby víru hlásali, žili podle ní v bratrské jednotě a slavili ji v liturgii a modlitbě. (Srov. Sk 2,42)\n"
        }, 
        {
            "chapter": 3, 
            "caption": "<b>II. Předávání víry – katecheze</b>", 
            "refs": "", 
            "id": 4, 
            "text": "Výrazem <i>„katecheze“</i> se velmi brzy začaly označovat veškeré snahy vyvíjené v církvi k tomu, aby získala další učedníky a aby pomáhala lidem uvěřit, že Ježíš je Syn Boží, aby tak skrze víru měli život v jeho jménu. Katecheze dále slouží církvi k tomu, aby lidi v tomto pozemském životě vychovávala a učila a tím budovala Kristovo (mystické) tělo. (Srov. Jan Pavel II., Apoštolská exhortace Catechesi tradendae, 1: AAS 71 [1979], str. 1277-1278)\n"
        }, 
        {
            "chapter": 3, 
            "caption": "", 
            "refs": "", 
            "id": 5, 
            "text": "„Katecheze je <i>výchova</i> dětí, mládeže a dospělých <i>ve víře</i>, která v sobě zahrnuje obzvláště výuku křesťanského učení, podávanou zpravidla plynulým a soustavným způsobem, aby je tak uvedla do plnosti křesťanského života.“ (Jan Pavel II., Apoštolská exhortace Catechesi tradendae, 18)\n"
        }, 
        {
            "chapter": 3, 
            "caption": "", 
            "refs": "", 
            "id": 6, 
            "text": "Katecheze se člení ve vztahu k některým složkám pastoračního poslání církve, aniž by ji bylo možno za ně zaměnit. Jsou to složky, které mají katechetický ráz, připravují katechezi anebo z ní vyplývají: první z nich je hlásání evangelia neboli misionářské kázání, s cílem vzbudit víru, dále pak hledání důvodů k víře, zkušenosti křesťanského života, slavení svátostí, začlenění do církevního společenství, apoštolské a misionářské vydávání svědectví o víře. (Srov. Jan Pavel II., Apoštolská exhortace Catechesi tradendae, 18)\n"
        }, 
        {
            "chapter": 3, 
            "caption": "", 
            "refs": "", 
            "id": 7, 
            "text": "„Katecheze je těsně spojena s celým církevním životem. Závisí na ní podstatně nejen zeměpisné rozšíření církve a zvyšování počtu věřících, nýbrž též – mnohem více — vnitřní růst církve, její spolupráce s Božím plánem.“ (Jan Pavel II., Apoštolská exhortace Catechesi tradendae, 13)\n"
        }, 
        {
            "chapter": 3, 
            "caption": "", 
            "refs": "", 
            "id": 8, 
            "text": "Údobí obnovy církve jsou též význačnými dobami katecheze. Vidíme, že ve velkém období církevních otců věnují svatí biskupové katechezi důležitou část své služby. Je to doba sv. Cyrila Jeruzalémského, sv. Jana Zlatoústého, sv. Ambrože, sv. Augustina a mnoha jiných Otců, jejichž katechetická díla zůstávají příkladná.\n"
        }, 
        {
            "chapter": 3, 
            "caption": "", 
            "refs": "", 
            "id": 9, 
            "text": "Katechetická služba čerpá vždy novou sílu z koncilů. V tomto ohledu je zvlášť výrazným příkladem tridentský koncil. Ve svých dekretech vyzdvihl prioritu katecheze. Stojí u kolébky Římského katechismu, jenž je podle něho pojmenován a představuje prvořadé dílo jako souhrn křesťanského učení. Koncil podnítil v církvi skvělou organizaci katecheze a díky svatým biskupům a teologům, jako byli sv. Petr Kanisius, sv. Karel Boromejský, sv. Turibius z Mongroveja a sv. Robert Bellarmin, došlo k vydání četných katechismů.\n"
        }, 
        {
            "chapter": 3, 
            "caption": "", 
            "refs": "", 
            "id": 10, 
            "text": "Nelze se tedy divit, že se za nového dynamismu po 2. vatikánském koncilu (který Papež Pavel VI. považoval za velký katechismus moderní doby) znovu soustředila pozornost na církevní katechezi. Dokazují to: „Všeobecné katechetické direktorium“ z roku 1971, zasedání biskupské synody věnované evangelizaci (1974) a katechezi (1977) a jim odpovídající apoštolské exhortace „Evangelii nuntiandi“ (1975) a „Catechesi tradendae“ (1979). Mimořádné zasedání biskupské synody z roku 1985 žádalo, „aby byl sestaven katechismus nebo kompendium všeho katolického učení, a to jak věrouky, tak i morálky“. (Biskupská synoda 1985, Závěrečná zpráva II B a 4) Svatý otec Jan Pavel II. přijal toto přání vyjádřené biskupskou synodou a uznal, že „plně odpovídá opravdové potřebě všeobecné církve i místních církví“. (Jan Pavel II., Promluva k synodálním otcům, 7.prosince 1985) Přičinil se též, aby se toto přání synodálních otců uskutečnilo.\n"
        }, 
        {
            "chapter": 3, 
            "caption": "<b>III. Účel tohoto katechismu a komu je určen</b>", 
            "refs": "", 
            "id": 11, 
            "text": "Účelem tohoto katechismu je předložit uspořádaný a souhrnný výklad podstatných a základních složek katolického učení, jak o víře, tak o morálce, a to ve světle 2. vatikánského koncilu a celkové tradice církve. Jeho hlavními prameny jsou Písmo svaté, svatí Otcové, liturgie a učitelský úřad církve. Katechismus je určen k tomu, aby sloužil jako „vodítko pro katechismy a kompendia, které se připravují v různých zemích“. (Biskupská synoda 1985, Závěrečná zpráva II B a 4)\n"
        }, 
        {
            "chapter": 3, 
            "caption": "", 
            "refs": "", 
            "id": 12, 
            "text": "Tento katechismus je určen zejména těm, kdo jsou za katechezi zodpovědní: na prvním místě biskupům jako učitelům víry a církevním pastýřům. Má jim být nástrojem k plnění úkolu učit Boží lid. Prostřednictvím biskupů je určen redaktorům katechismů, kněžím a katechetům. Bude však též užitečnou četbou pro všechny ostatní věřící křesťany.\n"
        }, 
        {
            "chapter": 3, 
            "caption": "<b>IV. Struktura tohoto katechismu</b>", 
            "refs": "", 
            "id": 13, 
            "text": "Rozvržení tohoto katechismu vychází z velké tradice katechismů, které řadí katechezi kolem čtyř pilířů: křestní vyznání víry (tzv. <i>symbolum</i>), svátosti víry, život podle víry (<i>přikázání</i>) a modlitba věřícího (<i>„Otčenáš“</i>).\n"
        }, 
        {
            "chapter": 3, 
            "caption": "<em>PRVNÍ ČÁST: VYZNÁNÍ VÍRY</em>", 
            "refs": "", 
            "id": 14, 
            "text": "Ti, kdo vírou a křtem náleží Kristu, mají svou křestní víru vyznávat před lidmi. (Srov. Mt 10,32; Řím 10,9) Katechismus proto nejprve vykládá, v čem spočívá zjevení, jímž se Bůh obrací k člověku a daruje se mu, a v čem spočívá víra, kterou člověk Bohu odpovídá (první oddíl). Vyznání víry shrnuje dary, které Bůh jako původce všeho dobra, jako Vykupitel a jako Posvětitel dává člověku, a člení je do „tří kapitol“ našeho křtu: víra v jediného Boha — Otce všemohoucího a Stvořitele; v Ježíše Krista, jeho Syna, našeho Pána a Spasitele; v Ducha svatého ve svaté církvi (druhý oddíl).\n"
        }, 
        {
            "chapter": 3, 
            "caption": "<em>DRUHÁ ČÁST: SVÁTOSTI VÍRY</em>", 
            "refs": "", 
            "id": 15, 
            "text": "Druhá část katechismu vykládá, jak se Boží spása, uskutečněná jednou provždy Ježíšem Kristem a Duchem svatým, zpřítomňuje v posvátných úkonech církevní liturgie (první oddíl), a to zejména v sedmi svátostech (druhý oddíl).\n"
        }, 
        {
            "chapter": 3, 
            "caption": "<em>TŘETÍ ČÁST: ŽIVOT PODLE VÍRY</em>", 
            "refs": "", 
            "id": 16, 
            "text": "V třetí části katechismu se předkládá poslední cíl člověka stvořeného k Božímu obrazu, totiž blaženost, a cesty k jejímu dosažení: správné a svobodné jednání s pomocí Božího zákona a Boží milosti (první oddíl); jednání, jímž se naplňuje dvojí přikázání lásky, rozvinuté v deseti Božích přikázáních (druhý oddíl).\n"
        }, 
        {
            "chapter": 3, 
            "caption": "<em>ČTVRTÁ ČÁST: MODLITBA V ŽIVOTĚ PODLE VÍRY</em>", 
            "refs": "", 
            "id": 17, 
            "text": "Poslední část katechismu pojednává o smyslu a důležitosti modlitby v životě věřících (první oddíl). Je uzavřena krátkým výkladem k sedmi prosbám modlitby Páně (druhý oddíl). Jsou zde souhrnně uvedena dobra, v něž máme doufat a která nám Pán chce udělit.\n"
        }, 
        {
            "chapter": 3, 
            "caption": "<b>V. Praktický návod k používání tohoto katechismu</b>", 
            "refs": "", 
            "id": 18, 
            "text": "Tento katechismus je pojat jako <i>souvislý výklad</i> celé katolické víry. Je proto nutno jej číst jako jeden celek. Četné odkazy uvnitř textu a analytický index na konci svazku umožňují pochopit každé téma ve spojitosti s celostním obsahem víry.\n"
        }, 
        {
            "chapter": 3, 
            "caption": "", 
            "refs": "", 
            "id": 19, 
            "text": "Texty z Písma svatého nejsou vždy citovány doslovně, často je uveden jen příslušný odkaz (srov.) v poznámce. Pro hlubší porozumění těchto úryvků je nutno číst vlastní text. Tyto biblické odkazy jsou pracovním nástrojem pro katechezi.\n"
        }, 
        {
            "chapter": 3, 
            "caption": "", 
            "refs": "", 
            "id": 20, 
            "text": "<i>Petitové písmo</i> (malé) v určitých úryvcích vyznačuje poznámky historického či apologetického rázu anebo doplňující věroučné výklady.\n"
        }, 
        {
            "chapter": 3, 
            "caption": "", 
            "refs": "", 
            "id": 21, 
            "text": "<i>Petitem</i> jsou tištěny i citace pramenů patristických, liturgických, dokumentů učitelského úřadu nebo hagiografických. Jejich účelem je obohatit věroučný výklad. Tyto texty byly často vybrány pro přímé katechetické použití.\n"
        }, 
        {
            "chapter": 3, 
            "caption": "", 
            "refs": "", 
            "id": 22, 
            "text": "Na konci každého tématu řada krátkých textů <i>shrnuje</i> ve zhuštěných formulích podstatu příslušného učení. Účelem těchto souhrnů je poskytnout katechetům návrhy, jak shrnout látku do stručných vět, kterým je možno se naučit nazpaměť.\n"
        }, 
        {
            "chapter": 3, 
            "caption": "<b>VI. Nutné úpravy a přizpůsobení</b>", 
            "refs": "", 
            "id": 23, 
            "text": "Tento katechismus klade důraz na věroučný výklad. Chce totiž pomoci k prohlubování znalostí víry. Právě proto je zaměřen na její vyzrávání, její zakořeňování v životě a její vyzařování živém svědectví. (Srov. Jan Pavel II., Apoštolské exhortace Catechesi tradendae, 20-22; 25)\n"
        }, 
        {
            "chapter": 3, 
            "caption": "", 
            "refs": "", 
            "id": 24, 
            "text": "Vzhledem ke svému účelu si tento katechismus neklade za cíl provést přizpůsobení katechetických výkladů a metod, tak jak si je vyžadují různé kultury, věky, stupně duchovní zralosti, sociální a církevní postavení těch, jimž je katecheze určena. Tato nezbytná přizpůsobení jsou vyhrazena speciálním katechismům a zejména těm, kdo se zabývají výukou věřících:</p><p><small>Ten, kdo vyučuje, musí se „stát všem vším“ (1 Kor 9,22), aby všechny získal pro Ježíše Krista... Především si nesmí myslet, že všechny jemu svěřené duše mají stejnou úroveň, a že proto může učit a vychovávat věřící k opravdové zbožnosti jedinou a stále stejnou metodou. Musí si uvědomit, že někteří jsou v Ježíši Kristu jako právě narozené děti, jiní ve věku dospívání a opět jiní se konečně zdají opravdu dospělí... Ti, kdo jsou povoláni k službě kázání, musí při předávání tajemství víry a zásad mravnosti přizpůsobit své výrazové prostředky chápání a schopnostem svých posluchačů. (Římský katechismus, předmluva 11)</small>\n"
        }, 
        {
            "chapter": 3, 
            "caption": "<b>Láska je nade vše</b>", 
            "refs": "", 
            "id": 25, 
            "text": "Závěrem této předmluvy je vhodné připomenout následující pastorační zásadu vyjádřenou v Římském katechismu:</p><p><small>Veškerá podstata nauky a vyučování musí být zaměřena na lásku, která nikdy nebude mít konce. Ať se již vysvětlují pravdy víry či důvody naděje, nebo povinnosti mravního jednání, vždy a ve všem je třeba zdůraznit lásku našeho Pána, aby tak všichni pochopili, že úkon dokonalé křesťanské ctnosti má svůj původ jen v lásce, stejně tak jako má v ní svůj poslední cíl. (Římský katechismus, 10)</small>\n"
        }, 
        {
            "chapter": 6, 
            "caption": "", 
            "refs": "", 
            "id": 26, 
            "text": "Když vyznáváme svou víru, začínáme slovem „Věřím“ nebo „Věříme“. Proto dříve než vyložíme, co je víra církve, tak jak je vyznávána v Krédu, slavena v liturgii a prožívána v praktickém zachovávání přikázání a v modlitbě, ptáme se, co to znamená „věřit“. Víra je odpověď člověka Bohu, který se mu zjevuje a sdílí a zároveň jej hojně ozařuje světlem při hledání posledního smyslu života. Nejprve se zaměříme na toto lidské hledání (první kapitola), pak na Boží zjevení, jímž Bůh předchází člověka (druhá kapitola), a konečně na odpověď víry (třetí kapitola).\n"
        }, 
        {
            "chapter": 7, 
            "caption": "<b>I. Touha po Bohu</b>", 
            "refs": "355,1701,1718", 
            "id": 27, 
            "text": "Touha po Bohu je vepsána do lidského srdce, protože člověk je stvořen Bohem a pro Boha; Bůh nepřestává člověka přitahovat k sobě a jen v Bohu člověk nalezne pravdu a štěstí, jež neustále hledá:</p><p><small>„Zvlášť významně je důstojnost člověka založena v jeho povolání ke společenství s Bohem. K rozhovoru s Bohem je člověk zván již od svého vzniku: existuje totiž jenom proto, že ho Bůh z lásky stvořil a neustále z lásky zachovává; jen tehdy žije plně podle pravdy, když tuto lásku svobodně uznává a dává se svému Stvořiteli.“ (2. vatikánský koncil, GS 19)</small>\n"
        }, 
        {
            "chapter": 7, 
            "caption": "", 
            "refs": "2095-2109,843,2566", 
            "id": 28, 
            "text": "V průběhu dějin až po současnou dobu lidé vyjadřovali své hledání Boha v náboženských představách a náboženském chování (modlitby, oběti, kulty, meditace atd.). I když v těchto výrazových formách může být mnoho nejasného, jsou tak všeobecné, že člověk může být definován jako <em>bytost náboženská</em>:</p><p><small>Bůh „stvořil z jednoho člověka celé lidské pokolení a dal mu bydlet všude na zemském povrchu. Předem stanovil časová období a položil hranice lidským sídlům. A to proto, aby hledali Boha, zdali by se ho snad nějak mohli dohmatat a nalézt ho. Vždyť od nikoho z nás není daleko. V něm totiž žijeme, hýbáme se a jsme“ (Sk 17,26-28).</small>\n"
        }, 
        {
            "chapter": 7, 
            "caption": "", 
            "refs": "2123-2128,398", 
            "id": 29, 
            "text": "Avšak člověk může na toto „hluboké životní spojení s Bohem“ (2. vatikánský koncil, GS, 19) zapomenout, popřít je, dokonce je i výslovně odmítnout. Takové postoje mohou pocházet z nejrůznějších příčin: (2. vatikánský koncil, GS, 19-21) ze vzpoury proti přítomnosti zla ve světě, z náboženské neznalosti nebo lhostejnosti, ze starostí o svět a bohatství, (Srov. Mt 13,22) ze špatného příkladu věřících, z myšlenkových proudů nepřátelských vůči náboženství a konečně ze sklonu člověka hříšníka skrývat se ze strachu před Bohem (Srov. Gn 3,8-10) a utíkat před jeho voláním. (Srov. Jon 1,3)\n"
        }, 
        {
            "chapter": 7, 
            "caption": "", 
            "refs": "2567,845,368", 
            "id": 30, 
            "text": "„Ze srdce ať se radují, kdo hledají Hospodina“ (Ž 105,3). Jestliže člověk může na Boha zapomenout nebo ho odmítnout, Bůh přesto nepřestává volat každého člověka a hledat ho, protože chce, aby žil a našel štěstí. Avšak takové hledání vyžaduje od člověka veškeré úsilí jeho rozumového nadání a jeho dobrou vůli, „upřímné srdce“ a také svědectví druhých, kteří ho vedou při hledání Boha.</p><p><small>„Velký jsi, Pane, a veškeré chvály hodný; velká je tvá moc a tvá moudrost je bez míry. Chce tě chválit člověk, částečka tvého stvoření, člověk, který v sobě nosí a šíří svoji smrtelnost jako svědectví svého hříchu i svědectví toho, že se pyšným protivíš. A přece tě chce člověk, částečka tvého stvoření, chválit. To ty působíš, že chválit tě je nám potěšením; neboť tys nás stvořil pro sebe, a nepokojné je naše srdce, dokud nespočine v tobě.“ (Sv. Augustin, Confessiones /Vyznání/ 1,1,1)</small>\n"
        }, 
        {
            "chapter": 7, 
            "caption": "<b>II. Cesty, které vedou k poznání Boha</b>", 
            "refs": "", 
            "id": 31, 
            "text": "Když člověk, stvořený k Božímu obrazu, povolaný k tomu, aby Boha poznával a miloval, ho hledá, objeví určité „cesty“, po nichž lze dojít k poznání Boha. Bývají také nazývány „důkazy Boží existence“, ne ve smyslu důkazů, jaké si vyžadují přírodní vědy, nýbrž ve smyslu „konvergentních (sbíhavých) a přesvědčivých závěrů“, které umožňují dosáhnout opravdové jistoty.</p><p>Východiskem těchto „cest“, jak se přiblížit Bohu, je stvoření: hmotný svět a lidská osoba.\n"
        }, 
        {
            "chapter": 7, 
            "caption": "", 
            "refs": "54,337", 
            "id": 32, 
            "text": "<em>Svět</em>: vyjde-li se od pohybu, vzniku, nahodilosti, řádu a krásy světa, lze dospět k poznání Boha, který je původcem a cílem vesmíru.</p><p><small>Svatý Pavel tvrdí o pohanech: „Neboť co se může o Bohu poznat, je pro ně jasné, protože jim to Bůh (sám) zjevil. Co je totiž u něho neviditelné - jeho věčná moc a jeho božské bytí - to je možné už od počátku světa poznat světlem rozumu z toho, co stvořil“ (Řím 1,19-20). (Srov. Sk 14,15.17; 17,27-28; Mdr 13,1-9)</small></p><p><small>A svatý Augustin: „Ptej se krásy země, moře, ovzduší, který je všude; ptej se krásy nebe... ptej se všech těchto skutečností. Všechny ti odpoví: Jen si nás prohlížej a pozoruj, jak jsme krásné. Jejich krása je jako jejich vyznání (confessio). A kdo tedy stvořil tyto tak krásné, i když pomíjivé tvory, ne-li Někdo, kdo je krásný [‘pulcher’] neměnným způsobem.“ (Sv. Augustin, Sermones, 241,2; PL 38, 1134)</small></p>\n"
        }, 
        {
            "chapter": 7, 
            "caption": "", 
            "refs": "2500,1730,1776,1703,366", 
            "id": 33, 
            "text": "<em>Člověk</em>: svou otevřeností k pravdě a kráse, svým smyslem pro mravní dobro, svou svobodou a hlasem svého svědomí, svou touhou po nekonečnu a po štěstí se člověk ptá, zda existuje Bůh. Tím vším vnímá známky své nehmotné duše. „Zárodek věčnosti, který v sobě nosí a jejž nelze převést na pouhou hmotu“, (2. vatikánský koncil, GS; srov. 14) jeho duše nemůže mít svůj původ, leč v Bohu.\n"
        }, 
        {
            "chapter": 7, 
            "caption": "", 
            "refs": "199", 
            "id": 34, 
            "text": "Svět i člověk dosvědčují, že nemají v sobě ani svůj původ, ani svůj poslední cíl, ale že mají účast na samém Bytí, které nemá ani začátek, ani konec. Tak může člověk těmito různými „cestami“ dospět k poznání existence jedné skutečnosti, která je první příčinou a konečným cílem všeho a „kterou všichni nazývají Bůh“. (Sv. Tomáš Akvinský, Summa theologiae, I,2,3)\n"
        }, 
        {
            "chapter": 7, 
            "caption": "", 
            "refs": "50,159", 
            "id": 35, 
            "text": "Člověk má schopnosti, které mu umožňují poznat, že existuje jeden osobní Bůh. Aby však s ním mohl člověk navázat důvěrný vztah, chtěl se mu Bůh zjevit a dát mu milost, aby mohl přijmout toto zjevení ve víře. Nicméně „důkazy“ Boží existence mohou disponovat k víře a pomáhat k zjištění, že víra není proti lidskému rozumu.\n"
        }, 
        {
            "chapter": 7, 
            "caption": "", 
            "refs": "355", 
            "id": 36, 
            "text": "„Svatá církev, naše matka, zastává a učí, že Bůh, počátek a cíl všech věcí, může být s jistotou poznán ze stvořených věcí přirozeným světlem lidského rozumu.“ (1. vatikánský koncil: DS 3004, srov. 3026; 2. vatikánský koncil, DV 6) Bez této schopnosti by člověk nemohl přijmout Boží zjevení. Člověk má tuto schopnost, protože je stvořen „k Božímu obrazu“. (Srov. Gn 1,26)\n"
        }, 
        {
            "chapter": 7, 
            "caption": "", 
            "refs": "1960", 
            "id": 37, 
            "text": "Nicméně člověk v historických podmínkách, v nichž žije, naráží na mnoho obtíží, které mu znesnadňují poznání Boha pouhým světlem rozumu.</p><p><small>„Vždyť prostě řečeno, ačkoliv lidský rozum může jen svými přirozenými silami a svým přirozeným světlem opravdu dojít k pravému a bezpečnému poznání osobního Boha, který ve své prozřetelnosti pečuje o svět a řídí jej, jakož i k poznání přirozeného zákona, který Stvořitel vepsal do našich duší, nicméně týž rozum naráží na nemalé obtíže, jež mu znesnadňují účinné a plodné používání této své přirozené schopnosti. Vždyť pravdy týkající se Boha a lidí absolutně převyšují řád hmatatelných věcí, a v případech, kdy se musí vtělit v činy a utvářet život, vyžadují sebeobětování a zřeknutí se sebe. Lidský duch se totiž ve snaze o dosažení takových pravd dostává do potíží pod vlivem smyslů a představivosti a také i neblahé žádostivosti pocházející z dědičného hříchu. Z toho pak vyplývá, že si lidé snadno namluví, že je falešné nebo alespoň pochybné to, co by nechtěli, aby byla pravda.“ (Pius XII., encyklika Humani generis: DS 3875)</small>\n"
        }, 
        {
            "chapter": 7, 
            "caption": "", 
            "refs": "2036", 
            "id": 38, 
            "text": "Proto člověk potřebuje být osvícen Božím zjevením nejen v tom, co převyšuje jeho chápání, ale i „v náboženských a mravních pravdách, které samy o sobě jsou dostupné rozumu, aby je za současného stavu lidstva mohli všichni lidé poznat bez potíží, s pevnou jistotou a bez přimíšení omylu.“ (Pius XII., encyklika Humani generis: DS 3876; srov. 1. vatikánský koncil: DS 3005; 2. vatikánský koncil, DV 6; sv. Tomáš Akvinský, Summa theologiae, I,1,1)\n"
        }, 
        {
            "chapter": 7, 
            "caption": "<b>IV. Jak mluvit o Bohu?</b>", 
            "refs": "851", 
            "id": 39, 
            "text": "Tím, že církev zastává názor, že lidský rozum je schopen poznat Boha, vyjadřuje svou důvěru, že může mluvit o Bohu ke všem lidem a také se všemi lidmi. Toto přesvědčení je východiskem jejího dialogu s ostatními náboženstvími, s filosofií a vědami, a také s nevěřícími a s ateisty.\n"
        }, 
        {
            "chapter": 7, 
            "caption": "", 
            "refs": "", 
            "id": 40, 
            "text": "Protože naše poznání Boha je omezené, je stejně omezená i naše řeč o Bohu. Nemůžeme pojmenovat Boha jinak než tím, že vycházíme od tvorů a vyjadřujeme se podle našeho omezeného lidského způsobu poznání a myšlení.\n"
        }, 
        {
            "chapter": 7, 
            "caption": "", 
            "refs": "213,299", 
            "id": 41, 
            "text": "<em>Všichni tvorové mají určitou podobnost s Bohem</em>, obzvláště však člověk stvořený k Božímu obrazu a podobě. Všemožné dokonalosti tvorů (jejich pravda, dobro, krása) zrcadlí tedy nekonečnou dokonalost Boha. Proto též můžeme mluvit o Bohu, vycházejíce z dokonalostí jeho tvorů, „neboť z velikosti a krásy tvorstva srovnáním lze poznat jejich Stvořitele“ (Mdr 13,5).\n"
        }, 
        {
            "chapter": 7, 
            "caption": "", 
            "refs": "212,300,370", 
            "id": 42, 
            "text": "<em>Bůh přesahuje každého tvora</em>. Je tedy třeba očišťovat naši řeč od všeho, co je v ní omezujícího, obrazného a nedokonalého, abychom nesměšovali Boha „nevýslovného, nepochopitelného, neviditelného, nepostižitelného“ (liturgie sv. Jana Zlatoústého, anafora) s našimi lidskými představami. Naše lidská slova jsou vždy nedostatečná k vyjádření Božího tajemství.\n"
        }, 
        {
            "chapter": 7, 
            "caption": "", 
            "refs": "206", 
            "id": 43, 
            "text": "Mluvíme-li takto o Bohu, naše řeč se vyjadřuje zajisté lidským způsobem, ale zároveň se skutečně dotýká samého Boha, aniž by ho však mohla vystihnout v jeho nekonečné jednoduchosti. Je nutno si totiž uvědomit, že „mezi Bohem a tvorem nelze postihnout nějakou podobnost, aniž by nebylo nutno mezi nimi zaznamenat ještě větší nepodobnost“, (6. lateránský koncil: DS 806) a že „nemůžeme pochopit, jaký Bůh je, ale pouze jaký není a v jakém vztahu se k němu nacházejí jiné bytosti“. (Sv. Tomáš Akvinský, Summa contra gentiles, 1,30)\n"
        }, 
        {
            "chapter": 7, 
            "caption": "<b>Souhrn</b>", 
            "refs": "", 
            "id": 44, 
            "text": "<em>Člověk je svou přirozeností i svým povoláním náboženská bytost. Protože člověk pochází od Boha a jde k Bohu, nežije plně lidským životem, neprožívá-li svobodně svůj vztah k Bohu.</em>\n"
        }, 
        {
            "chapter": 7, 
            "caption": "", 
            "refs": "", 
            "id": 45, 
            "text": "<em>Člověk je stvořen, aby žil ve společenství s Bohem, v němž nachází své štěstí: „Když se k tobě přimknu celou svou bytostí, nečeká mne nikde bolest ani námaha; a můj život bude živý, naprosto plný tebe.“ (Sv. Augustin, Confessiones /Vyznání/, 10,28,39)</em>\n"
        }, 
        {
            "chapter": 7, 
            "caption": "", 
            "refs": "", 
            "id": 46, 
            "text": "<em>Když člověk naslouchá poselství tvorstva a hlasu vlastního svědomí, může dosáhnout jistoty, že existuje Bůh, příčina a cíl všeho.</em>\n"
        }, 
        {
            "chapter": 7, 
            "caption": "", 
            "refs": "", 
            "id": 47, 
            "text": "<em>Církev učí, že jediný a pravý Bůh, náš Stvořitel a Pán, může být s jistotou poznán skrze svá díla díky přirozenému světlu lidského rozumu. (Srov. 1. vatikánský koncil: DS 3026)</em>\n"
        }, 
        {
            "chapter": 7, 
            "caption": "", 
            "refs": "", 
            "id": 48, 
            "text": "<em>Vycházíme-li z mnohostranné dokonalosti tvorů, odlesků nekonečně dokonalého Boha, můžeme o Bohu opravdu mluvit, i když naše omezená mluva nevyčerpá jeho tajemství.</em>\n"
        }, 
        {
            "chapter": 7, 
            "caption": "", 
            "refs": "", 
            "id": 49, 
            "text": "<em>„Vždyť tvor se bez Stvořitele ztrácí.“ (2. vatikánský koncil, GS 36) To vysvětluje, proč se věřící cítí podněcováni Kristovou láskou k tomu, aby přinášeli světlo živého Boha těm, kteří ho neznají nebo odmítají.</em>\n"
        }, 
        {
            "chapter": 8, 
            "caption": "", 
            "refs": "36,1066", 
            "id": 50, 
            "text": "Člověk může přirozeným světlem rozumu bezpečně poznat Boha z jeho díla. Existuje však ještě jiný řád poznání, kterého člověk svými vlastními silami vůbec nemůže dosáhnout, totiž řád Božího zjevení.(Srov. 1. vatikánský koncil: DS 3015) Ze zcela svobodného rozhodnutí se Bůh zjevuje a dává člověku tím, že mu vyjevuje své tajemství, svůj dobrotivý plán se všemi lidmi, stanovený přede všemi věky v Kristu. Plně zjevuje svůj plán tím, že posílá svého milovaného Syna Ježíše Krista, našeho Pána, a Ducha svatého.\n"
        }, 
        {
            "chapter": 8, 
            "caption": "<b>1.ČLÁNEK</b><br>BOŽÍ ZJEVENÍ<br><b>I. Bůh zjevuje svůj „dobrotivý plán”</b>", 
            "refs": "1996,2823", 
            "id": 51, 
            "text": "„Bůh se ve své dobrotě a moudrosti rozhodl zjevit sebe samého a oznámit tajemství své vůle (Srov. Ef 1,9): že lidé prostřednictvím Krista, vtěleného Slova, mají v Duchu svatém přístup k Otci a stávají se účastnými božské přirozenosti\". (Srov. Ef 2,18; 2 Petr 1,4; 2. vatikánský koncil, DV 2.)\n"
        }, 
        {
            "chapter": 8, 
            "caption": "", 
            "refs": "", 
            "id": 52, 
            "text": "Bůh, který „přebývá v nepřístupném světle“ (1 Tim 6,16), chce sdílet svůj božský život lidem, které svobodně stvořil, aby je ve svém jediném Synu přijal za adoptivní syny (Srov. Ef 1,4-5). Tím, že se Bůh zjevuje, chce, aby lidé byli schopni mu odpovědět, poznat ho a milovat ho víc, než by toho byli schopni sami od sebe.\n"
        }, 
        {
            "chapter": 8, 
            "caption": "", 
            "refs": "1153,1950", 
            "id": 53, 
            "text": "Boží plán zjevení se uskutečňuje zároveň „činy i slovy, které navzájem vnitřně souvisí“ (2. vatikánský koncil, DV 2) a vzájemně se objasňují. To vyžaduje zvláštní „božskou výchovu“: Bůh se sdílí člověku postupně, po etapách jej připravuje na přijetí nadpřirozeného zjevení, jímž dává poznat sama sebe a které vrcholí v osobě a poslání vtěleného Slova, Ježíše Krista.</p><p><small>Svatý Irenej z Lyonu několikrát mluví o této „božské výchově“, když používá o Bohu a člověku obratu „zvykat si jeden na druhého“: „Boží Slovo přebývalo v člověku a stalo se Synem člověka, aby si člověk zvykl chápat Boha a Bůh aby si zvykl přebývat v člověku podle zalíbení Otce.“(Sv. Irenej z Lyonu, Adversus haereses, 3,20,2; srov. též 3,17,1; 4,12,4; 4,21,3)</small>\n"
        }, 
        {
            "chapter": 8, 
            "caption": "<b>II. Etapy zjevení</b><br>UŽ OD POČÁTKU SE BŮH DÁVÁ POZNAT", 
            "refs": "32,374", 
            "id": 54, 
            "text": "„Bůh, který skrze Slovo všechno tvoří (Srov. Jan 1,3) a udržuje, dává lidem ve stvořených věcech trvalé svědectví o sobě (Srov. Řím 1,19-20). Protože chtěl otevřít cestu nadpřirozené spásy, zjevil kromě toho již na začátku sám sebe prarodičům.“(2. vatikánský koncil, DV 3) Vybídl je k důvěrnému společenství se sebou samým a přitom je oděl zářící milostí a spravedlností.\n"
        }, 
        {
            "chapter": 8, 
            "caption": "", 
            "refs": "397,410,761", 
            "id": 55, 
            "text": "Toto zjevení nebylo přerušeno hříchem našich prarodičů. Bůh totiž „po jejich pádu v nich vzbudil naději na spásu příslibem vykoupení (Srov. Gn 3,15) a neustále pečoval o lidský rod, aby dal věčný život všem, kteří hledají spásu trpělivým konáním dobrých skutků (Srov. Řím 2,6-7)“. (2. vatikánský koncil, DV 3)</p><p><small>„A když ti člověk odepřel poslušnost a ztratil tvé přátelství, tys ho nenechal napospas smrti. Slitoval ses nad lidmi... Častokrát jsi jim nabízel smlouvu.“</small> (Římský misál, IV. eucharistická modlitba.)\n"
        }, 
        {
            "chapter": 8, 
            "caption": "Smlouva s Noemem", 
            "refs": "401,1219", 
            "id": 56, 
            "text": "Když byla hříchem rozbita jednota lidského pokolení, Bůh nejprve zve lidstvo ke spáse svou neustálou přítomností v jednotlivých etapách lidských dějin. Smlouva s Noemem po potopě (Srov. Gn 9,9) vyjadřuje zásadu Božího řádu spásy (ekonomie) vůči „národům“, to znamená vůči lidem seskupeným „v různých zemích, různého jazyka a různých čeledí“ (Gn 10,5).(Srov. Gn 10,20-31)\n"
        }, 
        {
            "chapter": 8, 
            "caption": "", 
            "refs": "", 
            "id": 57, 
            "text": "Tento řád rozličných národů, zároveň kosmický, společenský a náboženský (Srov. Sk 17,26-27), má za úkol omezovat pýchu padlého lidstva, které je svorné ve své zvrácenosti (Srov. Mdr 10,5) a chtělo by samo vybudovat jednotu v babylonském stylu.(Srov. Gn 11,4-6) Avšak následkem hříchu,(Srov. Řím 1,18-25) ať už mnohobožství nebo zbožňování národa a jeho vůdce, ohrožují neustále pohanskou zkažeností tento prozatímní řád spásy.\n"
        }, 
        {
            "chapter": 8, 
            "caption": "", 
            "refs": "674,2569", 
            "id": 58, 
            "text": "Smlouva s Noemem zůstává v platnosti po celý čas národů,(Srov. Lk 21,24) až do všeobecného vyhlášení evangelia. Písmo svaté uctívá některé velké postavy „národů“, jako „spravedlivého Ábela“, krále-kněze Melchizedecha, (Srov. Gn 14,18) předobraz Krista, (Srov. Žid 7,3) nebo spravedlivého muže „Noema, Daniela a Joba“ (Ez 14,14). Písmo svaté tak ukazuje, jakých výšin svatosti mohou dosáhnout ti, kteří žijí podle Noemovy smlouvy v očekávání, že Kristus „rozptýlené Boží děti shromáždí vjedno“ (Jan 11,52).\n"
        }, 
        {
            "chapter": 8, 
            "caption": "BŮH VYVOLIL ABRAHÁMA", 
            "refs": "145,2570", 
            "id": 59, 
            "text": "Bůh, aby shromáždil rozptýlené lidstvo, vyvolil Abráma a povolal ho z jeho země, z jeho příbuzenstva a z domu jeho otce, (Srov. Gn 12,1) aby z něho udělal Abraháma, to znamená „otce mnohých národů“ (Gn 17,5): „Skrze tebe dojdou požehnání všecky národy země“ (Gn 12,3 LXX). (Srov. Gal 3,8)\n"
        }, 
        {
            "chapter": 8, 
            "caption": "", 
            "refs": "760,762,781", 
            "id": 60, 
            "text": "Lid vzešlý z Abraháma bude nositelem příslibu daného patriarchům, stane se vyvoleným národem (Srov. Řím 11,28) a bude povolán připravovat na to, aby se jednoho dne všechny Boží děti shromáždily v jednotě církve; (Srov. Jan 11,52; 10,16) tento lid bude kořenem, na který budou naroubováni pohané, kteří se stali věřícími. (Srov. Řím 11,17-18,24)\n"
        }, 
        {
            "chapter": 8, 
            "caption": "", 
            "refs": "", 
            "id": 61, 
            "text": "Patriarchové a proroci i další velké postavy Starého zákona byli a vždy budou uctíváni ve všech liturgických tradicích církve jako svatí.\n"
        }, 
        {
            "chapter": 8, 
            "caption": "BŮH UTVÁŘÍ SVŮJ LID IZRAEL", 
            "refs": "1961,2060,2574", 
            "id": 62, 
            "text": "Po době patriarchů Bůh utváří Izrael jako svůj lid tím, že ho zachrání z egyptského otroctví. Uzavírá s ním smlouvu na Sinaji a dává mu skrze Mojžíše svůj zákon, aby ho uznával a aby mu sloužil jako jedinému, živému a pravému Bohu, starostlivému otci a spravedlivému soudci, a aby očekával slíbeného Spasitele. (Srov. 2. vatikánský koncil, DV 3)\n"
        }, 
        {
            "chapter": 8, 
            "caption": "", 
            "refs": "204,839,2810", 
            "id": 63, 
            "text": "Izrael je Boží kněžský národ, (Srov. Ex 19,6) je nazýván „Hospodinovým jménem“ (Dt 28,10). Je to národ těch, kteří „první ... poznali jméno Hospodina, našeho Boha“, (Římský misál, 6. přímluva na Velký pátek) národ „starších bratří“ v Abrahámově víře. (Srov. Jan Pavel II., Promluva v synagoze během setkání s židovskou obcí v Římě [13. dubna 1986], 4: <em>Insagnamenti di Giovanni Paolo II</em> IX/1, 1027)\n"
        }, 
        {
            "chapter": 8, 
            "caption": "", 
            "refs": "489,711,1965", 
            "id": 64, 
            "text": "Bůh skrze proroky vychovává svůj lid v naději na spásu, v očekávání nové a věčné smlouvy určené všem lidem, (Srov. Iz 2,2-4) smlouvy, která bude vepsána do srdcí. (Srov. Jer 31,31-34; Žid 10,16) Proroci hlásají radikální vykoupení Božího lidu, očištění od všech jeho nevěrností, (Srov. Ez 36) spásu, jež zahrne všechny národy. (Srov. Iz 49,5-6; 53,11) Nositeli této naděje budou především chudí a pokorní Páně. (Srov. Sof 2,3) Svaté ženy jako Sára, Rebeka, Ráchel, Miriam, Debora, Anna, Judit a Ester si uchovaly živou naději na spásu Izraele, jejíž nejzářivějším obrazem je Maria. (Srov. Lk 1,38)\n"
        }, 
        {
            "chapter": 8, 
            "caption": "<b>III. Ježíš Kristus — „prostředník a plnost celého zjevení“(2. vatikánský koncil, DV 2)</b><br>BŮH VYSLOVIL VŠECHNO VE SVÉM SLOVU", 
            "refs": "102,516,2717", 
            "id": 65, 
            "text": "„Mnohokrát a mnoha způsoby mluvil Bůh v minulosti k našim předkům skrze proroky. V této poslední době však promluvil k nám skrze svého Syna“ (Žid 1,12). Kristus, Boží Syn, který se stal člověkem, je jedinečným, dokonalým a definitivním Slovem Otce, který v něm říká všechno, a nebude už jiné slovo než toto. Svatý Jan od Kříže po mnoha jiných to vyjadřuje skvěle v komentáři k Žid 1,12:</p><p><small>„Když nám dal svého Syna, který je jeho Slovo, a On nemá jiné, řekl nám všechno jednou provždy v tomto jediném Slově a nemá už, co by říkal ... protože to, co kdysi mluvil po částech k prorokům, řekl už v celku, když nám dal Všechno, to je svého Syna. Proto kdo by se dnes chtěl tázat Boha nebo si přál nějaké vidění nebo zjevení, nejen by jednal pošetile, ale urážel by Boha, protože by neupíral oči úplně na Krista a vyžadoval by něco jiného nebo nějakou novotu.“</small> (Sv. Jan od Kříže, Subida del monte Carmelo /Výstup na horu Karmel/, 2,22; srov. Denní modlitba Církve, 2.čtení v pondělí druhého týdne adventního)\n"
        }, 
        {
            "chapter": 8, 
            "caption": "NEBUDE UŽ ŽÁDNÉ JINÉ ZJEVENÍ", 
            "refs": "94", 
            "id": 66, 
            "text": "„Křesťanské dílo spásy tedy jako nová a konečná úmluva nikdy nepomine a nemůžeme už očekávat nové veřejné zjevení před slavným příchodem našeho Pána Ježíše Krista (Srov. 1 Tim 6,14 a Tit 2,13).“ (2. vatikánský koncil, DV 4) Nicméně, i když je zjevení dokončeno, není úplně rozvinuto; bude úkolem křesťanské víry postupně během staletí proniknout jeho celý dosah.\n"
        }, 
        {
            "chapter": 8, 
            "caption": "", 
            "refs": "84,93", 
            "id": 67, 
            "text": "<small>Během staletí docházelo ke zjevením, jež se nazývají „soukromá“. Některá byla uznána církevní autoritou, avšak nepatří k pokladu víry. Jejich úlohou není „vylepšovat“ nebo „doplňovat“ Kristovo definitivní zjevení, nýbrž napomáhat k tomu, aby se z tohoto zjevení v určitém historickém období plněji žilo. Za vedení učitelského úřadu církve dovede zdravý smysl věřících rozlišit a přijímat, co je v těchto zjeveních opravdová výzva Krista nebo jeho svatých pro církev. Křesťanská víra nemůže přijmout „zjevení“, která si dělají nárok na překonání nebo opravu zjevení, jehož naplněním je Kristus. To je případ některých mimokřesťanských náboženství a také některých novodobých sekt, opírajících se o taková „zjevení“.</small>\n"
        }, 
        {
            "chapter": 8, 
            "caption": "<b>Souhrn</b>", 
            "refs": "", 
            "id": 68, 
            "text": "<em>Bůh se z lásky zjevil a daroval člověku. Nabízí tak definitivní a vyčerpávající odpověď na otázky člověka týkající se smyslu a cíle jeho života.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 69, 
            "text": "<em>Bůh se zjevil člověku tím, že mu postupně činy i slovy zjevoval své tajemství.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 70, 
            "text": "<em>Bůh kromě svědectví, které vydává sám o sobě ve stvořených věcech, zjevil sám sebe i našim prarodičům. Mluvil k nim; po pádu jim přislíbil spásu (Srov. Gn 3,15) a nabídl jim svou úmluvu.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 71, 
            "text": "<em>Bůh uzavřel s Noemem věčnou smlouvu, je to smlouva mezi Bohem a všemi živými bytostmi. (Srov. Gn 9,16) Ta bude platit, pokud bude trvat svět.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 72, 
            "text": "<em>Bůh vyvolil Abraháma a uzavřel s ním a jeho potomstvem smlouvu. Utvořil z něho svůj lid, jemuž zjevil skrze Mojžíše svůj zákon. Tento lid připravoval skrze proroky, aby přijal spásu určenou všemu lidstvu.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 73, 
            "text": "<em>Bůh se plně zjevil tím, že poslal svého vlastního Syna, v němž navždy ustanovil svou smlouvu. Syn je definitivním Slovem Otce, takže po něm už nebude žádné jiné zjevení.</em>\n"
        }, 
        {
            "chapter": 8, 
            "caption": "<b>2. ČLÁNEK</b><br>PŘEDÁVÁNÍ BOŽÍHO ZJEVENÍ", 
            "refs": "851", 
            "id": 74, 
            "text": "Bůh „chce, aby se všichni lidé zachránili a (došli) k poznání pravdy“ (1 Tim 2,4), tj. k poznání Ježíše Krista. (Srov. Jan 14,6) Je proto nutné, aby Kristus byl hlásán všem národům a všem lidem, aby tak zjevení dospělo do všech končin světa:</p><p><small>„Bůh ve své velké dobrotě zařídil, aby to, co zjevil ke spáse všech národů, zůstalo navždy neporušené a bylo předáváno všem pokolením.“</small> (2. vatikánský koncil, DV 7)\n"
        }, 
        {
            "chapter": 8, 
            "caption": "<b>I. Apoštolská tradice</b>", 
            "refs": "171", 
            "id": 75, 
            "text": "„Proto Kristus Pán, v němž je dovršeno celé zjevení svrchovaného Boha (Srov. 2 Kor 1,20; 3,16-4,6), dal apoštolům příkaz, aby evangelium, které už dříve přislíbili proroci a které on sám naplnil a vlastními ústy vyhlásil, kázali jako pramen veškeré spasitelné pravdy i celého mravního řádu všem lidem a sdělovali jim Boží dary.“ (2. vatikánský koncil, DV 7)\n"
        }, 
        {
            "chapter": 8, 
            "caption": "KÁZÁNÍ APOŠTOLŮ...", 
            "refs": "", 
            "id": 76, 
            "text": "Evangelium bylo předáváno podle Pánova příkazu dvěma způsoby:<br>- <em>ústně</em>, prostřednictvím apoštolů, „kteří ústním kázáním, příkladem a ustanovováním řádu předávali to, co přijali z Kristových úst, ze styku s ním a z jeho skutků, i to, čemu se naučili z vnuknutí Ducha svatého“;<br>- <em>písemně</em>, prostřednictvím těch apoštolů a jejich spolupracovníků, kteří „z vnuknutí téhož Ducha svatého zaznamenali poselství o spáse písemně.“ (2. vatikánský koncil, DV 7)\n"
        }, 
        {
            "chapter": 8, 
            "caption": "... POKRAČUJE V APOŠTOLSKÉ POSLOUPNOSTI", 
            "refs": "861", 
            "id": 77, 
            "text": "„Aby se však v církvi stále zachovalo evangelium celé a živé, zanechali apoštolové jako své nástupce biskupy a postoupili jim své učitelské místo.“ (2. vatikánský koncil, DV 7) Vždyť „apoštolské kázání, vyjádřené zvláštním způsobem v inspirovaných knihách, mělo být uchováno nepřetržitou posloupností až do konce věků“.(2. vatikánský koncil, DV 8)\n"
        }, 
        {
            "chapter": 8, 
            "caption": "", 
            "refs": "174,1124,2651", 
            "id": 78, 
            "text": "Toto živé předávání, vykonané v Duchu svatém, se nazývá tradicí - nakolik se liší od Písma svatého, i když je s ním úzce spojeno. Skrze tuto tradici podání „tak církev ve své nauce, životě a bohoslužbě zvěčňuje a všem pokolením předává všechno, co sama je a v co věří“. (2. vatikánský koncil, DV 8) „Výroky svatých Otců svědčí o oživující přítomnosti této tradice, jejíž bohatství se přelévá do praxe a do života věřící a modlící se církve.“ (2. vatikánský koncil, DV 8)\n"
        }, 
        {
            "chapter": 8, 
            "caption": "", 
            "refs": "", 
            "id": 79, 
            "text": "Tím způsobem tedy to, co Otec sdělil o sobě skrze své Slovo v Duchu svatém, je v církvi přítomno a působí v ní: „A tak Bůh, který kdysi promluvil, nepřestává mluvit se Snoubenkou svého milovaného Syna a Duch svatý, skrze kterého zaznívá živý hlas evangelia v církvi a skrze ni ve světě, uvádí věřící do veškeré pravdy a působí, aby v nich Kristovo slovo přebývalo v celém svém bohatství.“ (2. vatikánský koncil, DV 8)\n"
        }, 
        {
            "chapter": 8, 
            "caption": "<b>II. Vztah mezi Tradicí a Písmem svatým</b><br>SPOLEČNÝ PRAMEN...", 
            "refs": "", 
            "id": 80, 
            "text": "„Posvátná tradice a Písmo svaté jsou tedy ve vzájemném těsném spojení a sdílení. Obojí vyvěrá z téhož božského pramene, splývá jaksi v jedno a směřuje k témuž cíli.“ (2. vatikánský koncil, DV 9) Jedno i druhé zpřítomňuje v církvi tajemství Krista a činí je plodným, neboť on slíbil, že zůstane se svými „po všechny dny až do konce světa“ (Mt 28,20).\n"
        }, 
        {
            "chapter": 8, 
            "caption": "... DVA ROZDÍLNÉ ZPŮSOBY PŘEDÁVÁNÍ", 
            "refs": "113", 
            "id": 81, 
            "text": "„<em>Písmo svaté</em> je totiž Boží řeč, písemně zaznamenaná z vnuknutí Ducha svatého.“ Co se týká <em>posvátné tradice</em>, ta „předává Boží slovo, které svěřil Kristus Pán a Duch svatý apoštolům, bez porušení jejich nástupcům, aby je osvěcováni Duchem pravdy ve svém hlásání věrně uchovávali, vykládali a šířili“. (2. vatikánský koncil, DV 9)\n"
        }, 
        {
            "chapter": 8, 
            "caption": "", 
            "refs": "", 
            "id": 82, 
            "text": "„A to je důvod, proč církev nečerpá svou jistotu o všem, co bylo zjeveno, pouze z Písma svatého. Proto se má obojí přijímat a ctít se stejnou láskou a vážností.“ (2. vatikánský koncil, DV 9)\n"
        }, 
        {
            "chapter": 8, 
            "caption": "APOŠTOLSKÁ TRADICE A RŮZNÉ TRADICE CÍRKEVNÍ", 
            "refs": "1202,2041,2684", 
            "id": 83, 
            "text": "<small> Tradice, o níž mluvíme, pochází od apoštolů a předává všechno to, co přijali z Ježíšova učení a příkladu a čemu se naučili od Ducha svatého. Vždyť první křesťanská generace ještě neměla psaný Nový zákon a sám Nový zákon dosvědčuje, jak se rozvíjela živá tradice. <br> Od ní se liší „tradice“ teologické, disciplinární, liturgické či devocionální (tradice různých pobožností), které se během doby zrodily v místních církvích. Tyto tradice představují zvláštní formy, v nichž velká tradice nabývá výrazů přizpůsobených různým místům a různým dobám. Ve světle velké apoštolské tradice mohou být tyto pozdější tradice uchovány, upraveny nebo také pod vedením učitelského úřadu církve zrušeny.</small>\n"
        }, 
        {
            "chapter": 8, 
            "caption": "<b>III. Výklad pokladu víry</b><br>POKLAD VÍRY SVĚŘENÝ CELÉ CÍRKVI", 
            "refs": "857,871,2033", 
            "id": 84, 
            "text": "„Poklad“ (Srov. 1 Tim 6,20; 2 Tim 1,12-14) víry (depositum fidei), obsažený v posvátné tradici a v Písmu svatém, apoštolové svěřili celé církvi. „Všechen svatý lid, sjednocený se svými pastýři, lne pevně k tomuto pokladu a setrvává ustavičně v apoštolském učení a společenství, v lámání chleba a v modlitbě; tak se při uchovávání, uskutečňování a vyznávání předané víry vytváří jedinečný soulad biskupů a věřících.“ (2. vatikánský koncil, DV 10)\n"
        }, 
        {
            "chapter": 8, 
            "caption": "UČITELSKÝ ÚŘAD CÍRKVE", 
            "refs": "888-892,2032-2040", 
            "id": 85, 
            "text": "„Úkol autenticky vykládat Boží slovo psané nebo ústně předávané je svěřen pouze živému učitelskému úřadu církve, který vykonává svou pravomoc ve jménu Ježíše Krista“, (2. vatikánský koncil, DV 10) to je biskupům ve spojení s Petrovým nástupcem, římským biskupem. \n"
        }, 
        {
            "chapter": 8, 
            "caption": "", 
            "refs": "688", 
            "id": 86, 
            "text": "„Tento učitelský úřad však není nad Božím slovem, ale slouží mu tak, že učí jen to, co bylo předáno, neboť z Božího příkazu a za pomoci Ducha svatého Boží slovo zbožně slyší, svědomitě střeží a věrně vykládá a z tohoto jediného pokladu víry čerpá všecko, co předkládá k věření jako zjevené od Boha.“ (2. vatikánský koncil, DV 10)\n"
        }, 
        {
            "chapter": 8, 
            "caption": "", 
            "refs": "1548,2037", 
            "id": 87, 
            "text": "Věřící, kteří si připomínají Kristova slova apoštolům „Kdo poslouchá vás, poslouchá mne“ (Lk 10,16), (Srov. 2. vatikánský koncil, LG 20) ochotně přijímají učení a pokyny, které jim pastýři různými způsoby předkládají.\n"
        }, 
        {
            "chapter": 8, 
            "caption": "ČLÁNKY VÍRY", 
            "refs": "888-892,2032-2040", 
            "id": 88, 
            "text": "Učitelský úřad církve používá plnosti své moci, kterou obdržel od Krista, když definuje nějaké dogma (článek víry), to znamená, když předkládá závazným způsobem, který vyžaduje od křesťanského lidu neodvolatelný souhlas víry, pravdy obsažené v Božím zjevení, nebo když jako definitivní předkládá ty pravdy, které jsou s nimi nutně spojeny.\n"
        }, 
        {
            "chapter": 8, 
            "caption": "", 
            "refs": "2625", 
            "id": 89, 
            "text": "Články víry a náš duchovní život jsou organicky spojeny. Články víry jsou světla na cestě naší víry, osvětlují ji a dávají jí jistotu. A naopak, je-li náš život poctivý, náš rozum i naše srdce budou otevřeny k přijetí světla článků víry. (Srov. Jan 8,31-32)\n"
        }, 
        {
            "chapter": 8, 
            "caption": "", 
            "refs": "114,158,234", 
            "id": 90, 
            "text": "Vzájemné vztahy mezi články víry a jejich souvislosti lze najít v celku zjevení Kristova tajemství. (Srov. 1. vatikánský koncil: DS 3016: „nextus mysteriorum“; 2. vatikánský koncil, LG 25) K tomu je potřebné dodat: „Existuje řád neboli ‘hierarchie’ pravd katolického učení, vzhledem k jejich různé spojitosti se základem křesťanské víry.“ (2. vatikánský koncil, UR 11)\n"
        }, 
        {
            "chapter": 8, 
            "caption": "NADPŘIROZENÝ SMYSL PRO VÍRU", 
            "refs": "737", 
            "id": 91, 
            "text": "Všichni věřící se podílejí na pochopení a předávání zjevené pravdy. Přijali pomazání Ducha svatého, který je učí (Srov. 1 Jan 2,20.27) a uvádí je „do celé pravdy“ (Jan 16,13).\n"
        }, 
        {
            "chapter": 8, 
            "caption": "", 
            "refs": "785", 
            "id": 92, 
            "text": "„Celek věřících... se nemůže mýlit ve víře. Tuto svou neobyčejnou vlastnost projevuje prostřednictvím nadpřirozeného smyslu pro víru celého lidu, když od ‘biskupů až po poslední věřící laiky’ dává najevo svůj obecný souhlas ve věcech víry a mravů.“ (2. vatikánský koncil, LG 12)\n"
        }, 
        {
            "chapter": 8, 
            "caption": "", 
            "refs": "889", 
            "id": 93, 
            "text": "„Tento smysl pro víru, probouzený a udržovaný Duchem pravdy, působí, že Boží lid - pod vedením posvátného učitelského úřadu církve, který věrně poslouchá - nepřijímá už pouze lidské slovo, nýbrž skutečně slovo Boží (Srov. 1 Sol 2,12), neúchylně lne k ‘víře jednou provždy křesťanům svěřené’ (Jud 3), proniká do ní stále hlouběji správným usuzováním a stále plněji ji uplatňuje v životě.“ (2. vatikánský koncil, LG 12)\n"
        }, 
        {
            "chapter": 8, 
            "caption": "RŮST V CHÁPÁNÍ VÍRY", 
            "refs": "66,2651,2038,2518", 
            "id": 94, 
            "text": "Za přispění Ducha svatého se může v životě církve rozvíjet chápání jak skutečností, tak i slov pokladu víry:<br>- „přemýšlením a studiem věřících, kteří je uchovávají ve svém srdci“; (2. vatikánský koncil, DV 8) a zvláště teologickým bádáním se snaží dosáhnout hlubokého poznání zjevené pravdy; (2. vatikánský koncil, GS 62,7; srov. 44,2; DV 23-24; UR 4) <br>- „hlubším pochopením duchovních skutečností z vlastní zkušenosti“; (2. vatikánský koncil, DV 8) „Boží slova rostou zároveň s tím, kdo je čte“; („Divina eloquia cum legente crescunt“, sv. Řehoř Veliký, <em>Homilia in Ezechielem</em>, 1,7,8; PL 76, 843D) <br>- „hlásáním těch, kteří s posloupností v biskupském úřadě přijali bezpečné charizma pravdy.“ (2. vatikánský koncil, DV 8)\n"
        }, 
        {
            "chapter": 8, 
            "caption": "", 
            "refs": "", 
            "id": 95, 
            "text": "„Je tedy zřejmé, že posvátná tradice,Písmo svaté a učitelský úřad církve jsou podle moudrého Božího rozhodnutí tak spolu spojeny a sdruženy, že jedno bez druhých dvou nemůže být, a že všichni tři činitelé zároveň, každý svým způsobem, pod vlivem jediného Ducha svatého přispívají účinně ke spáse duší.“ (2. vatikánský koncil, DV 10)\n"
        }, 
        {
            "chapter": 8, 
            "caption": "<b>Souhrn</b>", 
            "refs": "", 
            "id": 96, 
            "text": "<em>Apoštolové pod vedením Ducha svatého kázáním a spisy předali, co jim svěřil Kristus, všem generacím až do slavného Kristova příchodu.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 97, 
            "text": "<em>„Posvátná tradice a Písmo svaté tvoří jediný posvátný poklad Božího slova“, (2. vatikánský koncil, DV 10) v němž putující církev jako v zrcadle nazírá na Boha, zdroj všeho svého bohatství.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 98, 
            "text": "<em>„A tak církev ve své nauce, životě a bohoslužbě zvěčňuje a všem pokolením předává všechno, co sama je a v co věří.“ (2. vatikánský koncil, DV 8) </em>\n"
        }, 
        {
            "chapter": 8, 
            "caption": "", 
            "refs": "", 
            "id": 99, 
            "text": "<em>Všechen Boží lid svým nadpřirozeným smyslem pro víru nepřestává přijímat dar Božího zjevení, stále hlouběji do něho pronikat a stále plněji z něj žít.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 100, 
            "text": "<em>Úkol autenticky vykládat Boží slovo byl svěřen pouze učitelskému úřadu církve, papeži a biskupům, kteří jsou s ním spojeni.</em>\n"
        }, 
        {
            "chapter": 8, 
            "caption": "<b>3. ČLÁNEK</b><br>PÍSMO SVATÉ<br><b>I. Kristus — jediné Slovo Písma svatého</b>", 
            "refs": "", 
            "id": 101, 
            "text": "Aby se lidem zjevil, hovoří k nim v blahosklonnosti své dobroty lidskými slovy: „Boží slova totiž, vyjádřená lidskými jazyky, se připodobnila lidské mluvě, jako se kdysi Slovo věčného Otce stalo podobným lidem, když na sebe vzalo lidské tělo.“ (2. vatikánský koncil, DV 13)\n"
        }, 
        {
            "chapter": 8, 
            "caption": "", 
            "refs": "65,426-429,2763", 
            "id": 102, 
            "text": "Bůh ve všech slovech Písma svatého nevyslovuje nic jiného než jen jedno Slovo, své jediné Slovo, v němž se sděluje naprosto celý. (Srov. Žid 1,1-3)</p><p><small>„Uvědomte si, že je to jedno a totéž Slovo, které se rozprostírá po celém Písmu svatém, a že je to totéž Slovo, které zaznívá v ústech všech svatých spisovatelů; to Slovo, které, poněvadž bylo na počátku Bůh u Boha, nemá zapotřebí slabik, protože nepodléhá času.“</small> (Sv. Augustin, Enarratio in Psalmos, 103,4,1)\n"
        }, 
        {
            "chapter": 8, 
            "caption": "", 
            "refs": "1100,1184,1378", 
            "id": 103, 
            "text": "Proto církev měla vždy v úctě Boží Písmo, jako má v úctě samo tělo Páně. Neustále totiž podává věřícím chléb života, který bere ze stolu jak Božího slova, tak Kristova těla. (2. vatikánský koncil, DV 21)\n"
        }, 
        {
            "chapter": 8, 
            "caption": "", 
            "refs": "", 
            "id": 104, 
            "text": "Církev neustále nachází v Písmu svatém svou potravu a svou sílu: (2. vatikánský koncil, DV 24) vždyťv něm nepřijímá jen pouhé lidské slovo, ale Boží slovo, jímž skutečně je. (Srov. 1 Sol 2,13) „V posvátných knihách totiž Otec, jenž je na nebesích, s láskou vychází vstříc svým dětem a rozmlouvá s nimi.“ (Srov. 2. vatikánský koncil, DV 21)\n"
        }, 
        {
            "chapter": 8, 
            "caption": "<b>II. Inspirace a pravda Písma svatého</b>", 
            "refs": "", 
            "id": 105, 
            "text": "<em>Bůh je autorem Písma svatého.</em> „Co bylo Bohem zjeveno a je v Písmě svatém obsaženo a vyjádřeno, bylo zaznamenáno z vnuknutí Ducha svatého. Svatá matka církev totiž považuje podle apoštolské víry všechny knihy jak Starého, tak Nového zákona se všemi jejich částmi za posvátné a kanonické, protože jejich původcem je Bůh, neboť byly sepsány z vnuknutí Ducha svatého, a jako takové byly církvi předány.“ (2. vatikánský koncil, DV 11)\n"
        }, 
        {
            "chapter": 8, 
            "caption": "", 
            "refs": "", 
            "id": 106, 
            "text": "<em>Bůh inspiroval lidské autory posvátných knih.</em> „K sepsání posvátných knih si však Bůh vybral lidi a použil jich s jejich schopnostmi a silami, působil v nich a skrze ně, aby jako praví autoři zapsali všechno to a pouze to, co on chtěl.“ (2. vatikánský koncil, DV 11)\n"
        }, 
        {
            "chapter": 8, 
            "caption": "", 
            "refs": "702", 
            "id": 107, 
            "text": "<em>Inspirované knihy učí pravdě.</em> „Protože tedy všechno, co tvrdí inspirovaní autoři neboli svatopisci, se musí považovat za tvrzení Ducha svatého, je třeba uznat, že knihy Písma svatého učí spolehlivě, věrně a bez omylu pravdu, kterou chtěl mít Bůh zaznamenanou v Písmě svatém pro naši spásu.“ (2. vatikánský koncil, DV 11)\n"
        }, 
        {
            "chapter": 8, 
            "caption": "", 
            "refs": "", 
            "id": 108, 
            "text": "Nicméně křesťanská víra není „náboženství knihy“. Křesťanství je náboženstvím Božího „Slova“, slova, které „není slovem psaným a němým, nýbrž Slovem vtěleným a živým“. (Sv. Bernard z Clairvaux, Homilia super missus est, 4,11: PL 183, 86B) Aby slova nezůstávala mrtvou literou, je nezbytné, aby Kristus, věčné Slovo živého Boha, nám skrze Ducha svatého „otevřel mysl, abychom rozuměli Písmu“ (Lk 24,45).\n"
        }, 
        {
            "chapter": 8, 
            "caption": "<b>III. Duch svatý, vykladatel Písma</b>", 
            "refs": "", 
            "id": 109, 
            "text": "„Protože však Bůh mluví v Písmě svatém prostřednictvím lidí lidským způsobem, musí vykladač Písma svatého, chce-li pochopit, co nám chtěl Bůh sdělit, pozorně zkoumat, co měli svatopisci skutečně v úmyslu vyjádřit a co chtěl jejich slovy zjevit Bůh.“ (2. vatikánský koncil, DV 12)\n"
        }, 
        {
            "chapter": 8, 
            "caption": "", 
            "refs": "", 
            "id": 110, 
            "text": "Abychom pochopili <em>záměr svatopisců,</em> je nutno brát v úvahu poměry v jejich době i jejich kulturu, „literární druhy“ tehdy užívané, způsob chápání, vyjadřování a vyprávění obvyklý v jejich době. „Jinak totiž podávají a vyjadřují pravdu texty v různém smyslu historické, jinak texty prorocké nebo básnické, ještě jinak další druhy slovního projevu.“ (2. vatikánský koncil, DV 12)\n"
        }, 
        {
            "chapter": 8, 
            "caption": "", 
            "refs": "", 
            "id": 111, 
            "text": "Protože Písmo svaté je inspirované, je ještě druhá zásada správného výkladu, neméně důležitá než předchozí, bez níž by Písmo zůstalo mrtvou literou: „Písmo svaté se má číst a vykládat v témž Duchu, ve kterém bylo napsáno.“ (2. vatikánský koncil, DV 12) <br>Druhý vatikánský koncil uvádí <em>tři měřítka</em> k tomu, aby byl výklad Písma shodný s Duchem, který je inspiroval:(2. vatikánský koncil, DV 12)\n"
        }, 
        {
            "chapter": 8, 
            "caption": "", 
            "refs": "128,368", 
            "id": 112, 
            "text": "<em>1. Bedlivě přihlížet „k obsahu a jednotě celého Písma“.</em> Ať už jsou knihy, ze kterých se skládá, jakkoli různorodé, je přesto Písmo jedno v síle jednoty Božího plánu, v němž Ježíš Kristus je středem a srdcem, otevřeným od jeho Veliké noci. (Srov. Lk 24,25-27.44-46)</p><p><small>„Kristovým srdcem (Srov. Ž 22,15) je označováno Písmo svaté, které dává poznat Kristovo srdce. Toto srdce bylo před utrpením zavřené, protože Písmo bylo temné. Avšak Písmo se po utrpení otevřelo, takže ti, kteří je už chápou, jsou schopni zvážit a rozeznat, jak mají být vykládána proroctví.“ (Sv. Tomáš Akvinský, <em>Expositio in Psalmos</em>, 21,11)</small> \n"
        }, 
        {
            "chapter": 8, 
            "caption": "", 
            "refs": "81", 
            "id": 113, 
            "text": "2. <em>Číst Písmo v „živé tradici celé církve“</em>. Podle jednoho z církevních otců, „Písmo svaté bylo napsáno dříve v srdci církve než v hmotných prostředcích, jimiž je vyjádřeno“ (Srov sv.Hilarius, <em>Liber ad Constantium Imperatorem 9</em>; CSEL 65, 204; PL 10,570; sv. Jeroným, <em> Commentarius in Epistulam ad Galatas</em> 1, 1, 11-12: PL 26, 347; sacra Scriptura principalius est in corde Ecclesiae quam in materialibus instrumentis scripta). Vždyť církev uchovává ve své tradici živou paměť Božího slova a Duch svatý jí poskytuje duchovní výklad Písma (... „podle duchovního smyslu, jímž Duch obdařuje církev“) („... secundum spiritualem sensum quem Spiritus donat Ecclesiae“, Origenes, <em>Homiliae in Leviticum</em>, 5,5).\n"
        }, 
        {
            "chapter": 8, 
            "caption": "", 
            "refs": "90", 
            "id": 114, 
            "text": "3. <em>Přihlížet k „analogii víry“.</em> (Srov. Řím 12,6) Výrazem „analogie víry“ míníme spojitost pravd víry mezi sebou a v celkovém plánu zjevení.\n"
        }, 
        {
            "chapter": 8, 
            "caption": "SMYSLY PÍSMA", 
            "refs": "", 
            "id": 115, 
            "text": "Podle starobylé tradice lze rozlišovat dva <em>smysly</em> Písma: literární a duchovní, který se dále dělí na alegorický, morální a anagogický. Hluboký soulad všech čtyř smyslů zaručuje zachování všeho bohatství Písma při jeho živé četbě v církvi.\n"
        }, 
        {
            "chapter": 8, 
            "caption": "", 
            "refs": "110-114", 
            "id": 116, 
            "text": "<em>Literární smysl.</em> To je smysl vyznačený slovy Písma a odhalený exegezí, která se řídí pravidly správného výkladu. „Všechny smysly (Písma svatého) mají svůj základ ve smyslu literárním.“ (Omnes sensus - scilicet sacrae Scripturae - fundentur super litteralem“, sv. Tomáš Akvinský, <em>Summa theologiae</em>, I,1,10, ad. 1)\n"
        }, 
        {
            "chapter": 8, 
            "caption": "", 
            "refs": "1101", 
            "id": 117, 
            "text": "<em>Duchovní smysl.</em> Protože Boží plán je jednotný, mohou sloužit jako znamní nejen text Písma, nýbrž i věci a události, o kterých mluví. <br>1. <em>Alegorický</em> smysl. Můžeme dosáhnout hlubšího pochopení událostí, chápeme-li jejich význam v Kristu; tak přechod Rudým mořem je znamením Kristova vítězství a tím také křtu. (Srov. 1 Kor 10,2) <br> 2. <em>Morální smysl.</em> Události vyprávěné v Písmu nás mají vést ke správnému jednání. „Bylo to napsáno jako poučení pro nás“ (1 Kor 10,11).(Srov. Žid 3,1-4,11) <br>3. <em>Anagogický smysl.</em> Je stejně možné vidět věci a události v jejich věčném významu, který nás vede vzhůru (řecky: „anagoge“) k naší nebeské vlasti. Tak je církev na zemi znamením nebeského Jeruzaléma. (Srov. Zj 21,1-22,5)\n"
        }, 
        {
            "chapter": 8, 
            "caption": "", 
            "refs": "", 
            "id": 118, 
            "text": "Jedno středověké distichon shrnuje takto význam čtyř smyslů:<br> Literární smysl učí, co se stalo, alegorický, v co věřit, morální, jak jednat, a anagogický, kam směřovat.<br><br> <em>Littera gesta docet, quid credas allegoria,</em> <br><em>moralis quid agas, quo tendas anagogia.</em> (Augustinus de Dacia, <em>Rotulus pugillaris, </em>I: ad. A. Waltz: Angelicum 6 [1929] 256.)\n"
        }, 
        {
            "chapter": 8, 
            "caption": "", 
            "refs": "94,113", 
            "id": 119, 
            "text": "„Je povinností exegetů přispívat podle těchto pravidel k pronikavějšímu pochopení a výkladu smyslu Písma svatého, aby na základě předběžné vědecké práce dozrál úsudek církve. Neboť všechno z oboru výkladu Písma nakonec podléhá posouzení církve, která plní božský příkaz a službu uchovávat a vykládat Boží slovo.“ (2. vatikánský koncil, DV 12,5)<br>„Nevěřil bych evangeliu, kdyby mě k tomu nepohnula autorita katolické církve.“(„Ego vero Evangelio non crederem, nisi me catholicae Ecclesiae commoveret auctoritas“, sv. Augustin, <em>Contra epistulam Manichaei quam vocant fundamenti</em>, 5,6; PL 42, 176)\n"
        }, 
        {
            "chapter": 8, 
            "caption": "<b>IV. Kánon Písma svatého</b>", 
            "refs": "1117", 
            "id": 120, 
            "text": "Apoštolská tradice umožnila církvi rozlišit, které spisy měly být pojaty do seznamu svatých knih. (Srov. 2. vatikánský koncil, DV 8,3) Tento úplný seznam se nazývá „kánon“ Písma svatého. Zahrnuje 46 knih Starého zákona (45, považuje-li se Jeremiáš a Nářky za jediný text) a 27 knih Nového zákona. (Srov. <em>Decretum Damasi</em>: DS 179; florentský koncil [1442]: DS 179: 1334-1336; tridentský koncil: DS 179: 1501-1504)</p><p><small>Starý zákon: Genesis, Exodus, Leviticus, Numeri, Deuteronomium (nebo: 1. až 5. kniha Mojžíšova), kniha Jozue, kniha Soudců, kniha Rút, dvě knihy Samuelovy, dvě knihy Královské, dvě knihy Kronik, kniha Ezdrášova, kniha Nehemiášova, kniha Tobiáš, Kniha Judit, kniha Ester, dvě knihy Makabejské, kniha Job, kniha Žalmů, kniha Přísloví, kniha Kazatel, Píseň písní, kniha Moudrosti, kniha Sirachovcova, kniha proroka Izaiáše, kniha proroka Jeremiáše, kniha Žalozpěvů, kniha proroka Barucha, kniha proroka Ezechiela, kniha proroka Daniela, kniha proroka Ozeáše, kniha proroka Joela, kniha proroka Amosa, kniha proroka Abdiáše, kniha proroka Jonáše, kniha proroka Micheáše, kniha proroka Nahuma, kniha proroka Habakuka, kniha proroka Sofoniáše, kniha proroka Aggea, kniha proroka Zachariáše, kniha proroka Malachiáše.</small></p><p><small> Nový zákon: Evangelium podle Matouše, Marka, Lukáše, Jana, Skutky apoštolů, listy svatého apoštola Pavla Římanům, první a druhý list Korinťanům, list Galaťanům, Efesanům, Filipanům, Kolosanům, dva listy Soluňanům (Tesaloničanům), dva listy Timotejovi, list Titovi, Filemonovi, list Židům, list svatého Jakuba, dva listy svatého apoštola Petra, tři listy svatého apoštola Jana, list svatého apoštola Judy a kniha Zjevení svatého apoštola Jana. </small>\n"
        }, 
        {
            "chapter": 8, 
            "caption": "STARÝ ZÁKON", 
            "refs": "1093", 
            "id": 121, 
            "text": "Starý zákon je neodlučitelná část Písma svatého. Jeho knihy jsou inspirované Bohem a uchovávají si nepomíjející hodnotu, (Srov. 2. vatikánský koncil, DV 14) protože Stará smlouva nikdy nebyla odvolána.\n"
        }, 
        {
            "chapter": 8, 
            "caption": "", 
            "refs": "702,708,763,2568", 
            "id": 122, 
            "text": "„Plán spásy ve Starém zákoně byl zaměřen především k tomu, aby připravoval... příchod Krista, vykupitele světa.“ Knihy Starého zákona „sice obsahují též věci nedokonalé a dočasné“, vydávají však svědectví o celé božské pedagogice spásné Boží lásky. „Vyjadřují živý cit vůči Bohu, jsou v nich uloženy vznešené nauky o Bohu, spasitelná moudrost o životě člověka i podivuhodné poklady modliteb“; a konečně je v nich „ukryto tajemství naší spásy“. (2. vatikánský koncil, DV 15)\n"
        }, 
        {
            "chapter": 8, 
            "caption": "", 
            "refs": "", 
            "id": 123, 
            "text": "Křesťané si váží Starého zákona jako ryzího slova Božího. Církev vždycky rozhodně odmítala myšlenku zavrhnout Starý zákon pod záminkou, že by se ve světle Nového zákona stal už „jen přežitkem“ (marcionismus).\n"
        }, 
        {
            "chapter": 8, 
            "caption": "NOVÝ ZÁKON", 
            "refs": "", 
            "id": 124, 
            "text": "„Boží slovo, které je Boží silou k spáse pro každého věřícího, je vynikajícím způsobem podáno a projevuje svou sílu v knihách Nového zákona.“ (2. vatikánský koncil, DV 17) Tyto knihy nám podávají definitivní pravdu Božího zjevení. Jejich ústředním námětem je Ježíš Kristus, vtělený Boží Syn, jeho skutky, jeho učení, jeho utrpení a oslavení, a také počátky jeho církve pod vedením Ducha svatého. (Srov. 2. vatikánský koncil, DV 20) \n"
        }, 
        {
            "chapter": 8, 
            "caption": "", 
            "refs": "515", 
            "id": 125, 
            "text": "<em>Evangelia</em> jsou srdcem celého Písma svatého, „neboť jsou hlavním svědectvím o životě a učení vtěleného Slova, našeho Spasitele“.(2. vatikánský koncil, DV 18)\n"
        }, 
        {
            "chapter": 8, 
            "caption": "", 
            "refs": "76", 
            "id": 126, 
            "text": "Vznik evangelií je možné rozdělit do tří etap:<br> 1. <em>Ježíšův život a učení.</em> Církev pevně trvá na tom, že čtyři evangelia, „jejichž historičnost bez váhání potvrzuje, věrně podávají to, co Boží Syn Ježíš v době svého života mezi lidmi pro jejich věčnou spásu skutečně konal a učil až do dne, kdy vstoupil do nebe.“<br> 2. <em>Ústní podání.</em> „Apoštolové pak po nanebevstoupení Pána předali svým posluchačům to, co říkal a dělal, s plnějším porozuměním, jakého se jim, poučeným událostmi Kristova oslavení a vyučeným světlem Ducha pravdy, dostalo.“ <br> 3. <em>Psaná evangelia.</em> „Bibličtí spisovatelé sepsali čtyři evangelia tak, že něco vybrali z množství ústních nebo už i písemných tradic, něco sestavili v celek nebo vysvětlili se zřetelem na tehdejší stav církevních obcí. Přitom zachovali formu hlásání, ale vždy tak, že nám sdělují o Ježíši pravdivé a upřímné údaje. (2. vatikánský koncil, DV 19)\n"
        }, 
        {
            "chapter": 8, 
            "caption": "", 
            "refs": "1154,2705", 
            "id": 127, 
            "text": "Evangelium ve čtyřech podáních zaujímá v církvi jedinečné místo; dosvědčuje to úcta, jíž je zahrnuje liturgie, a zcela zvláštní přitažlivost, která v každé době působila na světce.</p><p><small>„Není žádný lepší, vzácnější a úchvatnější text než evangelium. Pozorujte a uchovávejte [v srdci] to, co Kristus, náš Pán a Mistr, učil svými slovy a vykonal svými skutky.“ (Sv. Cesarie Mladší, <em>A sainte Richilde et sainte Radegonde:</em> Sources crétiennes, 345, 480) <br>„Nade všechno mě udržuje ve chvílích vnitřní modlitby evangelium. V něm nalézám všechno, co potřebuje má ubohá duše. Odhaluji v něm stále nová světla, skrytý a tajemný smysl.“ (Sv. Terezie od Dítěte Ježíše, <em>Autobiografické spisy</em>, A, 83v)</small>\n"
        }, 
        {
            "chapter": 8, 
            "caption": "JEDNOTA STARÉHO A NOVÉHO ZÁKONA", 
            "refs": "1094,489", 
            "id": 128, 
            "text": "Církev už za apoštolských dob(Srov. 1 Kor 10,6.11; Žid 10,1; 1 Petr 3,21), a poté stále vyzdvihovala ve své tradici jednotu Božího plánu v obou zákonech prostřednictvím <em>typologie</em>. Ta rozpoznává v Božích dílech Starého zákona předobrazy toho, co Bůh v plnosti časů dovršil v osobě svého vtěleného Syna.\n"
        }, 
        {
            "chapter": 8, 
            "caption": "", 
            "refs": "651,2055,1968", 
            "id": 129, 
            "text": "Křesťané tedy čtou Starý zákon ve světle Krista, který zemřel a vstal z mrtvých. Typologická četba odhaluje nevyčerpatelný obsah Starého zákona. Má nám tak připomenout, že si uchovává svou specifickou hodnotu zjevení, jak to potvrdil sám náš Pán. (Srov. Mk 12,29-31) Ostatně i Nový zákon je nutno číst ve světle Starého zákona. Prvotní křesťanská katecheze se na něj neustále odvolává. (Srov. 1 Kor 5,6-8; 10,1-11) Podle starobylého rčení „Nový zákon je skryt ve Starém, zatímco Starý je odhalen v Novém zákoně“. („Novum in Vetere latet et in Novo Vetus patet“, sv. Augustin, <em>Quaestiones in Heptateuchum,</em> 2,73; PL 34, 623; srov. 2. vatikánský koncil, DV 16)\n"
        }, 
        {
            "chapter": 8, 
            "caption": "", 
            "refs": "", 
            "id": 130, 
            "text": "Typologie vyjadřuje vzestupnou dynamičnost v naplňování Božího plánu, kdy Bůh bude všechno ve všem (Srov. 1 Kor 15,28). Například povolání patriarchů a vyjití z Egypta neztrácejí v Božím plánu svou vlastní cenu, jelikož v něm představují etapy určitých mezidobí.\n"
        }, 
        {
            "chapter": 8, 
            "caption": "<b>V. Písmo svaté v životě Církve</b>", 
            "refs": "", 
            "id": 131, 
            "text": "„Slovo Boží má takovou sílu a moc, že je pro církev oporou a životem a pro její děti posilou víry, pokrmem duše, čistým a trvalým pramenem duchovního života.“ (Srov. 2. vatikánský koncil, DV 21) „Věřícím křesťanům musí být dokořán otevřen přístup k Písmu svatému.“ (Srov. 2. vatikánský koncil, DV 22)\n"
        }, 
        {
            "chapter": 8, 
            "caption": "", 
            "refs": "94", 
            "id": 132, 
            "text": "„Proto má být studium Písma svatého duší posvátné teologie. Ve slově Písma nachází zdravou výživu a svatou svěžest také služba slova, totiž pastýřské kázání, katecheze a všechna křesťanská výuka, ve které má mít liturgická homilie význačné místo.“ (2. vatikánský koncil, DV 24)\n"
        }, 
        {
            "chapter": 8, 
            "caption": "", 
            "refs": "1792,2653", 
            "id": 133, 
            "text": "Církev „naléhavě a důrazně vybízí také všechny věřící..., aby častým čtením Písma svatého získali ‘nesmírně cenné poznání Ježíše Krista’ (Flp 3,8). ‘Vždyť neznat Písmo znamená neznat Krista’.“ (2. vatikánský koncil, DV 25; srov.sv.Jeroným, <em>Commentarii in Isaiam</em>, Prologus: PL 24,17)\n"
        }, 
        {
            "chapter": 8, 
            "caption": "<b>Souhrn</b>", 
            "refs": "", 
            "id": 134, 
            "text": "<em>„Veškerá božská Písma jsou jen jedna kniha a touto jedinou knihou je Kristus; vždyť všechna božská Písma mluví o Kristu a v něm nacházejí své naplnění.“</em> („Omnis Scriptura divina unus liber est, et ille unus liber Christus est, quia omnis Scriptura divina de Christo loquitur, et omnis Scriptura divina in Christo impletur“, Hugo od sv. Viktora, De arca Noe, 2,8; PL 176, 642C)\n"
        }, 
        {
            "chapter": 8, 
            "caption": "", 
            "refs": "", 
            "id": 135, 
            "text": "<em>„Písmo svaté obsahuje Boží slovo, a protože je inspirováno, je to opravdu slovo Boží.“</em> (Srov. 2. vatikánský koncil, DV 24)\n"
        }, 
        {
            "chapter": 8, 
            "caption": "", 
            "refs": "", 
            "id": 136, 
            "text": "<em>Bůh je autorem Písma svatého v tom smyslu, že inspiruje jeho lidské autory; působí v nich a skrze ně. Tak nám dává jistotu, že jejich spisy neomylně učí spásonosné pravdě. </em> (Srov. 2. vatikánský koncil, DV 11)\n"
        }, 
        {
            "chapter": 8, 
            "caption": "", 
            "refs": "", 
            "id": 137, 
            "text": "<em>Výklad inspirovanýcn knih Písma musí především soustředit pozornost na to, co chce Bůh prostřednictvím svatých autorů (či svatopisců) zjevit k naší spáse. „Co je dílem Ducha, nelze plně chápat leč pod vlivem Ducha.“</em> (Srov. Origenes, <em>Homiliae in Exodum</em>, 4,5: PG 12, 320)\n"
        }, 
        {
            "chapter": 8, 
            "caption": "", 
            "refs": "", 
            "id": 138, 
            "text": "<em>Církev přijímá 46 knih Starého zákona a 27 knih Nového zákona jako inspirované a má je v úctě.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 139, 
            "text": "<em>Na prvním místě jsou čtyři evangelia, protože jejich středem je Kristus.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 140, 
            "text": "<em>Jednota obou Zákonů vyvěrá z jednoty Božího plánu a jeho zjevení: Starý zákon připravuje Nobý, zatímco Nový naplňuje Starý; oba dva se navzájem osvětlují; oba dva jsou skutečné Boží slovo.</em>\n"
        }, 
        {
            "chapter": 8, 
            "caption": "", 
            "refs": "", 
            "id": 141, 
            "text": "„Církev měla vždy v úctě Boží Písmo jako samo tělo Páně“; ( Srov. 2. vatikánský koncil, DV 21) v obou nachází celý křesťanský život svou potravu a svou vlastní normu. „Světlem mým nohám je tvé slovo a světlem mé stezce“ (Ž 119,105). (Srov. Iz 50,4.)\n"
        }, 
        {
            "chapter": 9, 
            "caption": "", 
            "refs": "1102", 
            "id": 142, 
            "text": "<em>Svým zjevením</em> „oslovuje neviditelný Bůh ze své veliké lásky lidi jako přátelé a stýká se s nimi, aby je pozval a přijal do svého společenství“. (2. vatikánský koncil, DV 2) Přiměřenou odpovědí na toto pozvání je víra.\n"
        }, 
        {
            "chapter": 9, 
            "caption": "", 
            "refs": "2087", 
            "id": 143, 
            "text": "<em>Vírou</em> člověk plně podřizuje Bohu svůj rozum i vůli. A celou svou bytostí dává svůj souhlas Bohu, který se zjevuje. (2. vatikánský koncil, DV 5) Tuto odpověď člověka Bohu nazývá Písmo svaté „poslušností víry“. (Srov. Řím 1,5; 16,26)\n"
        }, 
        {
            "chapter": 9, 
            "caption": "<b>1. článek</b><br>VĚŘÍM<br><b>I. Poslušnost víry</b>", 
            "refs": "1814-1816", 
            "id": 144, 
            "text": "Poslouchat ve víře znamená svobodně se podřídit slyšenému slovu, protože jeho pravdivost zaručuje Bůh, který je pravda sama. Vzorem této poslušnosti, jak nám ji předkládá Písmo svaté, je Abrahám. Jejím nejdokonalejším uskutečněním je Panna Maria.\n"
        }, 
        {
            "chapter": 9, 
            "caption": "ABRAHÁM - „OTEC VŠECH VĚŘÍCÍCH“", 
            "refs": "59,2570,489", 
            "id": 145, 
            "text": "List Židům při oslavné chvále víry předků zvláště zdůrazňuje Abrahámovu víru: „Protože Abrahám věřil, <em>uposlechl</em> (Boží) výzvy, aby se vystěhoval do země, kterou měl dostat v dědičné držení; vystěhoval se, ačkoli nevěděl, kam jde“ (Žid 11,8). (Srov. Gn 12,1-4) Věřil, a proto žil v zaslíbené zemi jako cizinec a poutník. (Srov. Gn 23,4) Také Sára věřila, a proto mohla počít syna, který jí byl zaslíben. A konečně Abrahám šel obětovat svého jediného syna, protože věřil. (Srov. Žid 11,17)\n"
        }, 
        {
            "chapter": 9, 
            "caption": "", 
            "refs": "1819", 
            "id": 146, 
            "text": "Abrahám tak uskutečňuje definici víry, jak ji podává list Židům: „Víra je podstata toho, v co doufáme, je přesvědčením o věcech, které nevidíme“ (Žid 11,1). „Abrahám Bohu uvěřil, a bylo mu to uznáno za spravedlnost“ (Řím 4,3). (Srov. Gn 15,6) Díky této silné víře (Srov. Řím 4,20) se Abrahám stal „otcem“ všech, kdo věří (Řím 4,11.18). (Srov. Gn 15,5)\n"
        }, 
        {
            "chapter": 9, 
            "caption": "", 
            "refs": "839", 
            "id": 147, 
            "text": "Starý zákon přináší hojná svědectví takové víry. List Židům chválí příkladnou víru předků, kteří kvůli ní „došli uznání“ (Žid 11,2.39). (Srov. Žid 11,2) Nicméně „Bůh nám přichystal něco lepšího“: milost víry v jeho Syna Ježíše, „od něho naše víra pochází a on ji vede k dokonalosti“ (Žid 11,40; 12,2).\n"
        }, 
        {
            "chapter": 9, 
            "caption": "MARIA - „BLAHOSLAVENÁ, KTERÁ UVĚŘILA“", 
            "refs": "494,2617,506", 
            "id": 148, 
            "text": "Panna Maria naplňuje poslušnost víry mnohem dokonaleji. Maria s vírou přijala zvěstování a příslib, který jí oznámil anděl Gabriel, když věřila, že „u Boha není nic nemožného“ (Lk 1,37), (Srov. Gn 18,14) a tím, že dala svůj souhlas: „Jsem služebnice Páně, ať se mi stane podle tvého slova“ (Lk 1,38). Alžběta ji pozdravila takto: „Blahoslavená, která jsi uvěřila, že se splní to, co ti bylo řečeno od Pána“ (Lk 1,45). Pro tuto víru ji budou oslavovat všechna pokolení. (Srov. Lk 1,48)\n"
        }, 
        {
            "chapter": 9, 
            "caption": "", 
            "refs": "969,507,829", 
            "id": 149, 
            "text": "Mariina víra během celého jejího života až do poslední zkoušky, (Srov. Lk 2,35) kdy Ježíš, její Syn, zemřel na kříži, nikdy nezakolísala. Maria nepřestávala věřit, že „se splní“ Boží slovo. Proto církev v Marii uctívá nejčistší uskutečnění víry.\n"
        }, 
        {
            "chapter": 9, 
            "caption": "<b>II. „Vím, komu jsem uvěřil“ (2 Tim 1,12)</b><br>VĚŘIT V JEDNOHO BOHA", 
            "refs": "222", 
            "id": 150, 
            "text": "Víra je především <em>osobní přilnutí</em> člověka <em>k Bohu</em>; a zároveň neodlučně je <em>svobodným souhlasem s celou pravdou, kterou Bůh zjevil</em>. Křesťanská víra se liší od víry v nějakou lidskou osobu tím, že je osobním přilnutím k Bohu a souhlasem s pravdou, kterou zjevil. Je dobré a správné naprosto se svěřit Bohu a bezvýhradně věřit tomu, co říká. Bylo by lehkomyslné a klamné mít takovou víru v nějakého tvora. (Srov. Jer 17,5-6; Ž 40,5; 146,3-4)\n"
        }, 
        {
            "chapter": 9, 
            "caption": "VĚŘIT V JEŽÍŠE KRISTA, BOŽÍHO SYNA", 
            "refs": "424", 
            "id": 151, 
            "text": "Pro křesťana je víra v Boha neoddělitelně spojena s vírou v toho, kterého Bůh poslal, v jeho milovaného Syna, v němž se mu zalíbilo (Srov. Mk 1,11) a o němž nám Bůh řekl, abychom ho poslouchali. (Srov. Mk 9,7) Sám Pán řekl svým učedníkům: „Věřte v Boha, věřte i ve mne“ (Jan 14,1). Můžeme věřit v Ježíše Krista, protože on sám je Bůh, Slovo, které se stalo tělem: „Boha nikdo nikdy neviděl. Jednorozený Bůh, který spočívá v náručí Otcově, ten o něm podal zprávu“ (Jan 1,18). Protože „viděl Otce“ (Jan 6,46), jen on ho zná a může ho zjevit. (Srov. Mt 11,27)\n"
        }, 
        {
            "chapter": 9, 
            "caption": "VĚŘIT V DUCHA SVATÉHO", 
            "refs": "243,683,232", 
            "id": 152, 
            "text": "Nelze věřit v Ježíše Krista, jestliže člověk nemá podíl na jeho Duchu. Právě Duch svatý zjevuje lidem, kdo je Ježíš. Vždyť „jenom pod vlivem Ducha svatého může někdo říci: ‘Ježíš je Pán’“ (1 Kor 12,3). „Duch totiž zkoumá všecko, i hlubiny Boží. ... Tak ani Boží nitro nezná nikdo, jen Duch Boží“ (1 Kor 2,10.11). Jen Bůh úplně poznává Boha. Věříme v Ducha svatého, protože je Bůh.</p><p><em>Církev nepřestává vyznávat svou víru v jediného Boha: Otce, Syna a Ducha svatého.</em>\n"
        }, 
        {
            "chapter": 9, 
            "caption": "<b>III. Charakteristické rysy víry</b><br>VÍRA JE MILOST", 
            "refs": "552,1814,1996,2606", 
            "id": 153, 
            "text": "Když svatý Petr vyznává, že Ježíš je Kristus, Syn Boha živého, Ježíš mu říká: „...nezjevilo ti to tělo a krev, ale můj nebeský Otec“ (Mt 16,17). (Srov. Gal 1,15-16; Mt 11,25) Víra je Boží dar, nadpřirozená ctnost, kterou vlévá Bůh. „K tomu, aby se nám dostalo této víry, je potřebná předcházející a pomáhající Boží milost a vnitřní pomoc Ducha svatého, aby se on dotkl srdce a obrátil je k Bohu, otevřel duchovní zrak a dal ‘všem, aby s radostí souhlasili s pravdou a věřili v pravdu’.“ (2. vatikánský koncil, DV 5)\n"
        }, 
        {
            "chapter": 9, 
            "caption": "VÍRA JE LIDSKÝ ÚKON", 
            "refs": "1749,2126", 
            "id": 154, 
            "text": "Není možné věřit bez milosti a vnitřní pomoci Ducha svatého. Není ovšem méně pravdivé, řekneme-li, že věřit je ryze lidský úkon. Není totiž v rozporu ani s lidskou svobodou, ani s rozumem, věnuje-li člověk důvěru Bohu a přijme-li pravdy, které zjevil. I v mezilidských vztazích neodporuje naší důstojnosti věřit tomu, co nám druzí říkají o sobě a o svých úmyslech, a důvěřovat jejich slibům (jako např. když muž a žena uzavírají sňatek), aby se tak navázaly vzájemné vztahy. Tím méně tedy odporuje naší důstojnosti „s vírou plně podřídit svůj rozum a svou vůli Bohu, když se zjevuje“, (1. vatikánský koncil: DS 3008) a tak s ním navázat důvěrný vztah.\n"
        }, 
        {
            "chapter": 9, 
            "caption": "", 
            "refs": "2008", 
            "id": 155, 
            "text": "Lidský rozum a vůle ve víře spolupracují s Boží milostí: „Víra je úkon rozumu, který na rozkaz vůle, pohnuté k tomu Bohem skrze milost, souhlasí s božskou pravdou.“ („Credere est actus intellectus assentientis veritati divinae ex imperio voluntatis a Deo motae per gratiam“, sv. Tomáš Akvinský, Summa thelogiae, II-II,2,9; srov. 1. vatikánský koncil: DS 3010)\n"
        }, 
        {
            "chapter": 9, 
            "caption": "VÍRA A ROZUM", 
            "refs": "1063,2465,548,812", 
            "id": 156, 
            "text": "<em>Důvodem</em> k víře není skutečnost, že se zjevené pravdy jeví jako pravdivé a pochopitelné ve světle našeho přirozeného rozumu. Věříme „pro autoritu samého Boha, který se zjevuje; on se totiž nemůže mýlit, ani nás nemůže klamat“. (1. vatikánský koncil: DS 3008) „A přece, aby naše poslušné podřízení se víře odpovídalo rozumu, Bůh chtěl, aby vnitřní pomoc Ducha svatého byla doprovázena vnějšími důkazy jeho zjevení.“ (1. vatikánský koncil: DS 3009) Tak zázraky Krista i světců, (Srov. Mk 16,20; Žid 2,4) proroctví, rozšíření a svatost církve, její plodnost a její stálé trvání „jsou naprosto bezpečnými znameními Božího zjevení, přizpůsobenými pro chápání všech“, jsou to „důvody věrohodnosti“, které ukazují, že souhlas, že souhlas víry není „nějaké slepé hnutí ducha“. (1. vatikánský koncil: DS 3010)\n"
        }, 
        {
            "chapter": 9, 
            "caption": "", 
            "refs": "2088", 
            "id": 157, 
            "text": "Víra je <em>jistá</em>, jistější než jakékoliv lidské poznání, protože má svůj základ ve slově samého Boha, který nemůže lhát. Zajisté se zjevené pravdy mohou jevit lidskému rozumu a zkušenosti temné, ale „jistota, kterou dává božské světlo, je větší než ta, kterou skýtá světlo přirozeného rozumu“. (Sv. Tomáš Akvinský, Summa thelogiae, II-II, 171, 5, ad 3) „Deset tisíc potíží nevytváří jedinou pochybnost.“ (John Henry Newman, Apologia pro vita sua)\n"
        }, 
        {
            "chapter": 9, 
            "caption": "", 
            "refs": "2705,1827,90,2518", 
            "id": 158, 
            "text": "„Víra se <em>snaží pochopit</em>“ (Sv. Anselm z Aosty, Proslogion, proem: PL 153, 225A); je příznačným rysem víry, že věřící chce lépe poznat toho, v něhož uvěřil, a lépe chápat, co on zjevil; pronikavější poznání bude opět vyžadovat větší víru a stále vroucnější lásku. Milost víry otevírá „srdce“ (Ef 1,18) pro živé pochopení obsahu zjevení, to je celého Božího plánu a tajemství víry, souvislostí mezi nimi a Kristem, středem zjeveného tajemství. „Aby se i nadále prohlubovalo porozumění Božím zjevením, týž Duch svatý stále zdokonaluje víru svými dary.“ (2. vatikánský koncil, DV 5) A tak podle výroku sv. Augustina „věřím, abych chápal, a chápu, abych lépe věřil“. (Sv. Augustin, Sermones, 43,7,9: PL 38, 258)\n"
        }, 
        {
            "chapter": 9, 
            "caption": "", 
            "refs": "283,2293", 
            "id": 159, 
            "text": "<em>Víra a věda</em>. „I když je víra nad rozumem, nikdy nemůže být opravdový rozpor mezi vírou a rozumem. Poněvadž tentýž Bůh, který zjevuje tajemství a sděluje víru, vložil také do lidského ducha světlo rozumu; tento Bůh nemůže ani popřít sám sebe, ani pravda nemůže odporovat pravdě.“ (1. vatikánský koncil: DS 3017) „Když se tedy provádí metodické bádání ve všech vědních oborech skutečně vědecky a podle mravních zásad, nebude nikdy ve skutečném rozporu s vírou, protože věci světské i věci víry pocházejí od jednoho a téhož Boha. Kdo se snaží pokorně a vytrvale zkoumat tajemství skutečnosti, ten je, třeba i nevědomky, jakoby veden Bohem, který udržuje všechny věci a působí, že jsou to, co jsou.“ (2. vatikánský koncil, GS 36)\n"
        }, 
        {
            "chapter": 9, 
            "caption": "SVOBODA VÍRY", 
            "refs": "1738,2106,616", 
            "id": 160, 
            "text": "Aby odpověď víry, kterou dává člověk Bohu, byla lidská, musí být dobrovolná; „nikdo nemá být nucen k přijetí víry proti své vůli. Vždyť přece úkon víry je už svou povahou dobrovolný.“ (2. vatikánský koncil, DH 10; srov. CIC, kán. 748,2) „Bůh povolává lidi, aby mu sloužili v duchu a pravdě, takže jsou vázáni ve svědomí, ale nejsou nuceni... To se v nejvyšší míře ukázalo na Ježíši Kristu.“ (2. vatikánský koncil, DH 11) Vždyť Kristus vybízel k víře a k obrácení, ale nikoho k tomu nenutil. „Vydal svědectví pravdě, nechtěl ji však násilím vnucovat těm, kteří se proti ní stavěli. Vždyť jeho království se neprosazuje údery meče, ale uskutečňuje se svědectvím a nasloucháním pravdě a roste láskou, jíž Kristus povýšený na kříž lidi k sobě přitahuje.“ (2. vatikánský koncil, DH 11)\n"
        }, 
        {
            "chapter": 9, 
            "caption": "NEZBYTNOST VÍRY", 
            "refs": "432,1257,846", 
            "id": 161, 
            "text": "Věřit v Ježíše Krista a v toho, který ho poslal pro naši spásu, je nezbytné k tomu, abychom byli spaseni. (Srov. Mk 16,16; Jan 3,36; 6,40 apod.) „Protože ‘bez víry se však Bohu nelze líbit’ (Žid 11,6) a stát se jeho dětmi, nikdo bez ní nemůže být ospravedlněn a nikdo nedosáhne věčného života, jestliže v ní ‘nevytrvá až do konce’ (Mt 10,22; 24,13).“ (1. vatikánský koncil: DS 3012; srov. tridentský koncil: DS 1532) \n"
        }, 
        {
            "chapter": 9, 
            "caption": "VYTRVALOST VE VÍŘE", 
            "refs": "2089,1037,2016,2573,2849", 
            "id": 162, 
            "text": "Víra je nezasloužený dar, který Bůh zdarma dává člověku. Tento neocenitelný dar nesmíme ztratit. Svatý Pavel proto klade na srdce Timotejovi, aby „bojoval dobrý boj a měl přitom víru a dobré svědomí. Někteří lidé se ho zbavili, a proto ztroskotali ve víře“ (1 Tim 1,18-19). Abychom žili, rostli a vytrvali ve víře až do konce, musíme ji živit Božím slovem; musíme prosit Pána, aby nám v ní dával růst, (Srov. Mk 9,24; Lk 17,5; 22,32) musí se projevovat „láskou“ (Gal 5,6), udržovat se nadějí (Srov. Řím 15,13) a musí být zakořeněna ve víře církve.\n"
        }, 
        {
            "chapter": 9, 
            "caption": "VÍRA - POČÁTEK VĚČNÉHO ŽIVOTA", 
            "refs": "1088", 
            "id": 163, 
            "text": "Víra nám dává jakoby předem zakoušet radost a světlo blaženého patření, cíl našeho putování zde na zemi. Tehdy uvidíme Boha „tváří v tvář“ (1 Kor 13,12), „tak, jak je“ (1 Jan 3,2). Víra je tedy již začátek věčného života.</p><p><small>„Už nyní nazíráme dobrodiní víry jako odlesk v zrcadle, je to jako bychom již vlastnili úchvatné věci, o nichž nás víra ujišťuje, že je budeme jednoho dne zakoušet.“ (Sv. Basil z Cesareje, Liber de Spiritu Sancto, 15,36; PG 32; 132; srov. sv. Tomáš Akvinský, Summa theologiae, II-II, 4,1)</small>\n"
        }, 
        {
            "chapter": 9, 
            "caption": "", 
            "refs": "2846,309,1502,1006", 
            "id": 164, 
            "text": "Nyní však „v Boha jen věříme, ale dosud ho nevidíme“ (2 Kor 5,7) a poznáváme Boha „jen jako v zrcadle, nejasně“ (1 Kor 13,12). Víra ozařovaná tím, v něhož věří, bývá často prožívána v temnotě. Víra může být podrobena zkoušce. Zdá se, že svět, v němž žijeme, je velmi vzdálen tomu, o čem nás ujišťuje víra; styk se zlem a utrpením, nespravedlností a smrtí, odporuje radostné zvěsti; to vše může zviklat naši víru a stát se pro ni pokušením.\n"
        }, 
        {
            "chapter": 9, 
            "caption": "", 
            "refs": "2719", 
            "id": 165, 
            "text": "V těch okamžicích se musíme obracet ke <em>svědkům víry</em>: k Abrahámovi, který „ačkoli už nebylo naděje ... přece doufal a uvěřil“ (Řím 4,18); k Panně Marii, která se „ubírala cestou víry“, (2. vatikánský koncil, LG 58) a dospěla až do „noci víry“, (Jan Pavel II., encyklika Redemptoris Mater, 17) když se podílela na utrpení svého Syna a na noci jeho hrobu; (Jan Pavel II., encyklika Redemptoris Mater, 18) a k mnoha jiným svědkům víry. „Nesmírné je množství těch, kteří se na nás dívají! Odhoďme proto všechno, co by nás mohlo zatěžovat, hřích, do kterého se (člověk) snadno zaplete, a vytrvale běžme o závod, který je nám určen. Mějme oči upřeny na Ježíše: od něho naše víra pochází a on ji vede k dokonalosti“ (Žid 12,12).\n"
        }, 
        {
            "chapter": 9, 
            "caption": "<b>2. článek</b><br>VĚŘÍME", 
            "refs": "875", 
            "id": 166, 
            "text": "Víra je osobní úkon: je to svobodná odpověď člověka Bohu, který se mu zjevuje. Víra však není nějaký osamocený čin. Nikdo nemůže věřit sám, tak jako nikdo nemůže žít sám. Nikdo si sám nedal víru, tak jako si nikdo sám nedal život. Věřící dostal víru od druhých a má ji také druhým předávat. Naše láska k Ježíši a k lidem nás nutí mluvit s nimi o naší víře. Tak je každý věřící článkem ve velkém řetězu věřících. Nemohu věřit, aniž bych se neopíral o víru druhých, a svou vírou pomáhám druhým nést jejich víru.\n"
        }, 
        {
            "chapter": 9, 
            "caption": "", 
            "refs": "1124,2040", 
            "id": 167, 
            "text": "„Věřím“ (apoštolské vyznání víry): to je víra církve, kterou osobně vyznává každý věřící, zvláště při křtu. „Věříme“ (nicejsko-cařihradské vyznání víry v řeckém originále): to je víra církve, kterou vyznávají biskupové shromáždění na koncilu nebo liturgické společenství věřících v běžném životě. „Věřím“: tak také církev, naše matka, odpovídá Bohu svou vírou a učí nás říkat „Věřím“, „Věříme“.\n"
        }, 
        {
            "chapter": 9, 
            "caption": "<b>I. „Shlédni, Pane, na víru své církve“</b>", 
            "refs": "1253", 
            "id": 168, 
            "text": "Je to především celá církev, která věří, a tak nese, živí a podpírá mou víru. A je to především zase církev, která vyznává všude Pána („Po celém světě vyznává tě tvá církev,“ zpíváme v Te Deum); s ní a v ní také my jsme unášeni a vedeni, abychom vyznali „Věřím“, „Věříme“. Křtem dostáváme od církve víru a nový život v Kristu. V římském rituálu se ten, kdo křtí, ptá katechumena: „Co žádáš od Boží církve?“ Odpověď zní: „Víru.“ „Co ti dá víra?“ „Věčný život.“ (Ordo initiationis christianae adultorum, 75 str. 24, 247 str. 91)\n"
        }, 
        {
            "chapter": 9, 
            "caption": "", 
            "refs": "750,2030", 
            "id": 169, 
            "text": "Spása pochází jen od Boha; protože ale přijímáme život víry skrze církev, pak je církev naší matkou: „Věříme v církev jako matku našeho nového zrození, a ne jako by církev byla původkyní naší spásy.“ (Faustus z Riez, De Spiritu Sancto, 1,2: CSEL 21, 104) Protože je církev naší matkou, je také vychovatelkou naší víry.\n"
        }, 
        {
            "chapter": 9, 
            "caption": "<b>II. Řeč víry</b>", 
            "refs": "186", 
            "id": 170, 
            "text": "Nevěříme v nějaké formulace, ale ve skutečnosti, které jsou těmito formulacemi vyjádřené a kterých se „dotknout“ nám umožňuje právě víra. „Úkon víry věřícího neulpívá na vyjádřeném, ale dosahuje vyjádřené skutečnosti.“ (Sv. Tomáš Akvinský, Summa theologiae, II-II, 1, 2, ad 2) Nicméně k těmto skutečnostem se přibližujeme pomocí formulací víry. Umožňují nám vyjadřovat a předávat víru, slavit ji ve společenství, a tak se s ní stále více ztotožňovat a hlouběji ji prožívat.\n"
        }, 
        {
            "chapter": 9, 
            "caption": "", 
            "refs": "78,84,857,185", 
            "id": 171, 
            "text": "Církev,která je „sloupem a pevnou oporou pravdy“ (1 Tim 3,15), věrně uchovává „víru, která byla jednou (provždy) křesťanům svěřena“ (Jud 3). Církev uchovává v paměti Kristova slova a předává z generace na generaci apoštolské vyznání víry. Jako matka, která učí své děti mluvit a tím i chápat a komunikovat, i naše matka církev nás učí řeči víry, aby nás naučila víře rozumět a žít ji.\n"
        }, 
        {
            "chapter": 9, 
            "caption": "<b>III. Jen jedna víra</b>", 
            "refs": "813", 
            "id": 172, 
            "text": "Po celá staletí, mnoha jazyky, v mnoha kulturách, kmenech a národech církev nepřestává vyznávat svou jedinou víru, kterou přijala od jediného Pána a předávala skrze jeden křest; ta je totiž zakořeněna v přesvědčení, že všichni mají jen jediného Boha a Otce. (Srov. Ef 4,4-6) Svatý Irenej z Lyonu, svědek této víry, prohlašuje:\n"
        }, 
        {
            "chapter": 9, 
            "caption": "", 
            "refs": "830", 
            "id": 173, 
            "text": "„Vždyť ačkoliv je církev rozšířena po celém světě a sahá až do všech končin země, protože dostala od apoštolů a jejich učedníků víru ..., uchovává starostlivě toto hlásání a tuto víru, a jako by obývala jediný dům, věří jedním a tímž způsobem, jako by měla jednu duši a jedno srdce, a hlásá pravdy víry, učí jim a předává je jednomyslným hlasem, jako by měla jen jedna ústa.“ (Sv. Irenej z Lyonu, Adversus haereses, 1,10,1-2)\n"
        }, 
        {
            "chapter": 9, 
            "caption": "", 
            "refs": "78", 
            "id": 174, 
            "text": "„Vždyť i když jsou ve světě různé jazyky, obsah tradice je jediný a týž. A nemají jinou víru nebo jinou tradici ty církve, jež jsou v Německu, ani ty, které jsou ve Španělsku, ani ty, které jsou u Keltů (v Galii), ani ty východní, v Egyptě, v Libyi, ani ty, které jsou ve středu světa ...“ (Sv. Irenej z Lyonu, Adversus haereses, 1,10,2) „Poselství církve je tedy věrohodné a spolehlivé, protože ukazuje celému světu jedinou cestu spásy.“ (Sv. Irenej z Lyonu, Adversus haereses, 5,20,1)\n"
        }, 
        {
            "chapter": 9, 
            "caption": "", 
            "refs": "", 
            "id": 175, 
            "text": "„Tuto víru jsme dostali od církve a pečlivě ji uchováváme. Jako poklad velké ceny, skrytý ve vzácné nádobě, se stále omlazuje působením Božího Ducha a omlazuje i nádobu, ve které se skrývá.“ (Sv. Irenej z Lyonu, Adversus haereses, 3,24,1)\n"
        }, 
        {
            "chapter": 9, 
            "caption": "<b>Souhrn</b>", 
            "refs": "", 
            "id": 176, 
            "text": "<em>Víra je osobní přilnutí celého člověka k Bohu, který se zjevuje. Víra vyžaduje, aby člověk rozumem i vůlí přijal zjevení, které Bůh uskutečnil svými činy i svými slovy.</em>\n"
        }, 
        {
            "chapter": 9, 
            "caption": "", 
            "refs": "", 
            "id": 177, 
            "text": "<em>„Věřit“ se proto vztahuje ke dvěma věcem: k osobě a k pravdě; k pravdě pro důvěru, kterou má člověk k osobě, jež ji dosvědčuje.</em>\n"
        }, 
        {
            "chapter": 9, 
            "caption": "", 
            "refs": "", 
            "id": 178, 
            "text": "<em>Nesmíme věřit v nikoho jiného než jen v Boha, totiž Otce, Syna a Ducha svatého.</em>\n"
        }, 
        {
            "chapter": 9, 
            "caption": "", 
            "refs": "", 
            "id": 179, 
            "text": "<em>Víra je nadpřirozený Boží dar. Člověk potřebuje vnitřní pomoc Ducha svatého, aby věřil.</em>\n"
        }, 
        {
            "chapter": 9, 
            "caption": "", 
            "refs": "", 
            "id": 180, 
            "text": "<em>„Věřit“ je lidský úkon, vědomý a dobrovolný, který plně odpovídá důstojnosti lidské osoby.</em>\n"
        }, 
        {
            "chapter": 9, 
            "caption": "", 
            "refs": "", 
            "id": 181, 
            "text": "<em>„Věřit“ je církevní úkon. Víra církve předchází, rodí, udržuje a živí naši víru. Církev je matka všech věřících. „Nikdo nemůže mít Boha Otcem, není-li jeho matkou církev.“ (Sv. Cyprián Kartaginský, De Ecclesiae catholicae unitate, 6: PL 4, 519)</em>\n"
        }, 
        {
            "chapter": 9, 
            "caption": "", 
            "refs": "", 
            "id": 182, 
            "text": "<em>Věříme všemu, co je obsaženo v Božím slově, psaném nebo předávaném, a co církev předkládá jako Boží zjevení.“ (Pavel VI., Vyznání víry Božího lidu, 20)</em>\n"
        }, 
        {
            "chapter": 9, 
            "caption": "", 
            "refs": "", 
            "id": 183, 
            "text": "<em>Víra je ke spáse nezbytná. Sám Pán to tvrdí: „Kdo uvěří a dá se pokřtít, bude spasen; kdo však neuvěří, bude zavržen“ (Mk 16,16).</em>\n"
        }, 
        {
            "chapter": 9, 
            "caption": "", 
            "refs": "", 
            "id": 184, 
            "text": "<em>„Vírou předem vychutnáváme poznání, které nás učiní blaženými v budoucím životě.“ (Sv. Tomáš Akvinský, Compendium theologiae, 1, 2)</em>\n"
        }, 
        {
            "chapter": 11, 
            "caption": "", 
            "refs": "171,949", 
            "id": 185, 
            "text": "Kdo říká „Věřím“, říká: „Přijímám to, v co věříme <em>my</em>.“ Společenství ve víře není možné bez společné řeči víry závazné pro všechny a sjednocující všechny v témž vyznání víry.\n"
        }, 
        {
            "chapter": 11, 
            "caption": "", 
            "refs": "", 
            "id": 186, 
            "text": "Apoštolská církev již od počátku vyjadřovala a předávala svou víru v krátkých a pro všechny závazných formulích. (Srov. Řím 10,9; 1 Kor 15,3-5) Ale již velmi brzy církev také chtěla shrnout podstatu své víry do soustavně uspořádaných výtahů, určených hlavně čekatelům na křest.</p><p><small>„Tento souhrn víry nebyl sepsán podle lidských názorů, nýbrž bylo z celého Písma vybráno to, co je v něm nejdůležitější, a tak bylo podáno v úplnosti jediné učení víry. A jako sémě hořčice obsahuje ve zcela malém zrnku mnoho větví, tak tento souhrn víry zahrnuje do několika slov celé poznání pravé zbožnosti obsažené ve Starém i Novém zákoně.“ (Sv. Cyril Jeruzalémský, Catecheses illuminandorum, 5,12: PG 33,521-524)</small>\n"
        }, 
        {
            "chapter": 11, 
            "caption": "", 
            "refs": "", 
            "id": 187, 
            "text": "Tyto souhrny víry se nazývají „vyznání víry“, protože shrnují víru, kterou vyznávají křesťané. Říká se jim také „Krédo“, podle jejich prvních slov (lat. credo = věřím). Nazývají se také „symboly víry“.\n"
        }, 
        {
            "chapter": 11, 
            "caption": "", 
            "refs": "", 
            "id": 188, 
            "text": "<small>Řecké slovo „symbolon“ označovalo polovinu rozlomeného předmětu (např. pečeti), která sloužila jako poznávací znamení. Rozlomené části se přiložily k sobě, aby se tak ověřila nositelova totožnost. „Symbol víry“ je tedy znamením k zjištění totožnosti a znamením společenství věřících. Slovem „symbolon“ se později označoval soubor, sbírka nebo souhrn. „Symbol víry“ je soubor základních pravd víry. Z toho vyplývá, že tvoří první a základní opěrný bod katecheze.</small>\n"
        }, 
        {
            "chapter": 11, 
            "caption": "", 
            "refs": "1237,232", 
            "id": 189, 
            "text": "Poprvé se „vyznání víry“ pronáší při křtu. „Symbol víry“ je především křestním symbolem. Protože se křest uděluje „ve jménu Otce i Syna i Ducha svatého“ (Mt 28,19), jsou pravdy víry, vyznáváme při křtu, seřazeny podle svého vztahu ke třem osobám Nejsvětější Trojice.\n"
        }, 
        {
            "chapter": 11, 
            "caption": "", 
            "refs": "", 
            "id": 190, 
            "text": "Vyznání je tedy rozděleno na tři části: „První část je věnována první božské osobě a obdivuhodnému dílu stvoření; druhá je vyhrazena druhé božské osobě a tajemství lidského vykoupení; třetí se zabývá třetí božskou osobou, zdrojem a základem našeho posvěcení.“ (Římský katechismus, 1,1,4) To jsou „tři části naší (křestní) pečeti“. (Sv. Irenej z Lyonu, Demonstratio apostolicae praedicationis, 100: SC 62,170)\n"
        }, 
        {
            "chapter": 11, 
            "caption": "", 
            "refs": "", 
            "id": 191, 
            "text": "„Tyto tři části jsou navzájem odlišné, i když spolu souvisejí. Podle přirovnání, kterého často užívali církevní otcové, jim říkáme <em>články</em>. Jako máme v našich údech určité klouby (články), které je rozlišují a člení, tak byly správně a právem ve vyznání víry označeny jako články ty pravdy, které máme věřit obzvláště a způsobem jasně vymezeným.“ (Římský katechismus, 1,1,4) Podle starobylé tradice, dosvědčené již svatým Ambrožem, má Krédo <em>dvanáct</em> článků, vyjadřujíc tak symbolicky počtem apoštolů souhrn apoštolské víry. (Srov. sv. Ambrož, Explanatio Symboli, 8: PL 17, 1196)\n"
        }, 
        {
            "chapter": 11, 
            "caption": "", 
            "refs": "", 
            "id": 192, 
            "text": "Během staletí bylo mnoho vyznání nebo symbolů víry, jež odpovídaly na potřeby různých období: symboly různých apoštolských a starobylých církví (Srov. DS 1-64), symbol „Quicumque“, také zvaný Atanášův, (Srov. DS 75-76) vyznání víry některých sněmů (toledského, (Srov. 11. toledský koncil [675]: DS 525-541) lateránského, (Srov. 4. lateránský koncil [1215]: DS 800-802) lyonského, (Srov. 2. lyonský koncil [1274]: DS 851-861) tridentského (Srov. Professio fidei Tridentina: DS 1862-1870)) nebo některých papežů, jako „Fides Damasi“ (Srov. DS 71-72) nebo „Vyznání víry Božího lidu“ Pavla VI. (1968). (Sollemnis Professio fidei: AAS 60 [1968] 433-445)\n"
        }, 
        {
            "chapter": 11, 
            "caption": "", 
            "refs": "", 
            "id": 193, 
            "text": "Žádné z vyznání jednotlivých období života církve nemůže být považováno za překonané a zbytečné. Pomáhají nám zůstávat dnes ve styku s vírou všech věků a prohlubovat ji prostřednictvím různých souhrnů, které z ní byly vytvořeny. Mezi všemi vyznáními jsou však dvě, která zaujímají zcela zvláštní místo v životě církve:\n"
        }, 
        {
            "chapter": 11, 
            "caption": "", 
            "refs": "", 
            "id": 194, 
            "text": "<em>Apoštolské vyznání víry</em>, které se tak nazývá proto, že je právem považováno za věrné shrnutí víry apoštolů. Je starobylým křestním vyznáním římské církve. Právě díky tomu se těší veliké vážnosti: „Je to vyznání, které opatruje římská církev, v níž měl svůj stolec Petr, první z apoštolů, a kam přinesl i společné vyjádření víry.“ (Sv. Ambrož, Explanatio Symboli, 7: PL 17, 1196)\n"
        }, 
        {
            "chapter": 11, 
            "caption": "", 
            "refs": "242,245,465", 
            "id": 195, 
            "text": "<em>Vyznání víry</em> nazývané <em>nicejsko-cařihradské</em> odvozuje svou velikou vážnost ze skutečnosti, že je plodem prvních dvou ekumenických koncilů (325 a 381). Dodnes je společné všem východním i západním církvím.\n"
        }, 
        {
            "chapter": 11, 
            "caption": "", 
            "refs": "", 
            "id": 196, 
            "text": "Náš výklad víry bude postupovat podle <em>apoštolského vyznání</em>, které je takřka „nejstarším římským katechismem“. Tento výklad však bude doplňován stálými odkazy na <em>nicejsko-cařihradské vyznání víry</em>, jež je v mnoha bodech jasnější a podrobnější.\n"
        }, 
        {
            "chapter": 11, 
            "caption": "", 
            "refs": "1064,1274", 
            "id": 197, 
            "text": "Přijměme vyznání své víry, která dává život, jako v den křtu, kdy byl celý náš život podřízen „pravidlu nauky“ (Řím 6,17). Modlit se s vírou „Věřím v Boha“ znamená vstupovat do společenství s Bohem Otcem, Synem a Duchem svatým a také s celou církví, jež nám víru předává a v jejímž lůně věříme:</p><p><small>Toto vyznání je duchovní pečeť, je to rozjímání našeho srdce a stále přítomná stráž: je to určitě poklad naší duše. (Sv. Ambrož, Explanatio Symboli, 1: PL 17, 1193)</small>\n"
        }, 
        {
            "chapter": 12, 
            "caption": "", 
            "refs": "", 
            "id": 198, 
            "text": "Naše vyznán víry začíná <em>Bohem</em>, protože Bůh je „první a poslední“ (Iz 44,6), počátek a konec všeho. Krédo začíná Bohem <em>Otcem</em>, protože Otec je první božskou osobou Nejsvětější Trojice; naše vyznání začíná stvořením nebe a země, protože stvoření je počátkem a základem všech Božích děl.\n"
        }, 
        {
            "chapter": 12, 
            "caption": "1. ČLÁNEK<br><b>„VĚŘÍM V BOHA, OTCE VŠEMOHOUCÍHO, STVOŘITELE NEBE I ZEMĚ“</b><br>1. odstavec<br><b>VĚŘÍM V BOHA</b>", 
            "refs": "2083", 
            "id": 199, 
            "text": "„Věřím v Boha“, toto první tvrzení z vyznání víry je také nejzákladnější. Celé vyznání mluví o Bohu, a mluví-li také o člověku a o světě, pak jen ve vztahu k Bohu. Všechny články Kréda vycházejí z prvního, právě tak jako přikázání Desatera jsou rozvinutím prvního. Ostatní články nám umožňují lépe poznávat Boha, jak se postupně zjevoval lidem. „Křesťané tedy napřed vyznávají, že věří v Boha.“ (Římský katechismus, 1,2,6)\n"
        }, 
        {
            "chapter": 12, 
            "caption": "<b>I. „Věřím v jednoho Boha“</b>", 
            "refs": "2085", 
            "id": 200, 
            "text": "Těmito slovy začíná nicejsko-cařihradské vyznání. Vyznání, že Bůh je jediný, má svůj kořen v božském zjevení Staré smlouvy a je neoddělitelné od víry v existenci Boží a je rovněž zcela základní. Bůh je jediný, existuje pouze jeden Bůh: „Křesťanská víra věří v jednoho Boha a vyznává, že je jediný přirozeností, podstatou a bytností.“ (Římský katechismus, 1,2,2)\n"
        }, 
        {
            "chapter": 12, 
            "caption": "", 
            "refs": "2083", 
            "id": 201, 
            "text": "Bůh se zjevil Izraeli, svému vyvolenému (národu), jako jediný: „Slyš, Izraeli, Hospodin je náš Bůh, Hospodin jediný. Budeš milovat Hospodina, svého Boha, celým svým srdcem a celou svou duší a celou svou silou“ (Dt 6,4-5). Ústy proroků Bůh volá Izrael a všechny národy, aby se obrátily k němu, jedinému: „Obraťte se ke mně a dejte se spasit, všechny končiny země! Neboť já jsem Bůh, a nikdo jiný! ... Řeknou: ‘Jen v Hospodinu je vítězství a síla.“ (Iz 45,22-24). (Srov. Fil 2,10-11)\n"
        }, 
        {
            "chapter": 12, 
            "caption": "", 
            "refs": "42,152,446", 
            "id": 202, 
            "text": "Sám Ježíš potvrzuje, že Bůh je „jediný Pán“ a že je třeba ho milovat celým svým srdcem, celou svou duší, celou svou myslí a celou svou silou (Srov. Mk 12,29-30). Současně dává na srozuměnou, že on sám je „Pán“. (Srov. Mk 12,35-37) Vyznávat, že „Ježíš je Pán“, je vlastní křesťanské víře. To však nijak neodporuje víře v jediného Boha. Věřit v Ducha svatého, „Pána a dárce života“, nevnáší do jediného Boha žádné rozdělení:</p><p><small>„Pevně věříme a otevřeně vyznáváme, že je jen jeden pravý Bůh, nesmírný a neměnný, nepochopitelný, všemohoucí a nevýslovný, Otec, Syn a Duch svatý: tři osoby, avšak jediná bytnost, podstata či absolutně jednoduchá přirozenost.“(4. lateránský koncil [1215]: DS 800)</small>\n"
        }, 
        {
            "chapter": 12, 
            "caption": "<b>II. Bůh zjevuje své jméno</b>", 
            "refs": "2143", 
            "id": 203, 
            "text": "Bůh se zjevil Izraeli, svému lidu, tím, že mu oznámil své jméno. Jméno vyjadřuje bytí, totožnost osoby a smysl jejího života. Bůh má jméno. Není nějakou bezejmennou silou. Sdělit své jméno znamená dát se druhým poznat a v jistém smyslu se jim vydat, stát se jim přístupným a dát jim možnost důvěrnějšího poznání a osobního oslovení.\n"
        }, 
        {
            "chapter": 12, 
            "caption": "", 
            "refs": "63", 
            "id": 204, 
            "text": "Bůh se zjevoval svému lidu postupně a pod různými jmény; avšak zjevení Božího jména Mojžíšovi v „teofanii“ hořícího keře, na prahu exodu a smlouvy na Sinaji, se ukázalo jako základní zjevení Staré i Nové smlouvy.\n"
        }, 
        {
            "chapter": 12, 
            "caption": "ŽIVÝ BŮH", 
            "refs": "268,2575", 
            "id": 205, 
            "text": "Bůh volá Mojžíše ze středu keře, který hoří, ale není ohněm stravován, a říká mu: „Já jsem Bůh tvého otce, Bůh Abrahámův, Bůh Izákův a Bůh Jakubův“ (Ex 3,6). Bůh je Bohem otců, ten, který povolal a vedl patriarchy na jejich putováních. Je to Bůh věrný a plný slitování, který se rozpomíná na ně i na své přísliby a přichází vysvobodit jejich potomky z otroctví. On je Bohem mimo prostor a čas, který toto může a chce a který kvůli tomuto plánu použije své všemohoucnosti. </p><p>„JSEM, KTERÝ JSEM“</p><p><small>„Avšak Mojžíš Bohu namítl: ‘Hle, já přijdu k Izraelcům a řeknu jim: Posílá mě k vám Bůh vašich otců. Až se mě však zeptají, jaké je jeho jméno, co jim odpovím?’ Bůh řekl Mojžíšovi: ‘JSEM, KTERÝ JSEM!’ A pokračoval: ‘Řekni Izraelcům toto: JSEM posílá mě k vám.’ Bůh dále Mojžíšovi poručil: ‘Řekni Izraelcům toto: Posílá mě k vám Bůh vašich otců, Bůh Abrahámův, Bůh Izákův a Bůh Jakubův. To je navěky mé jméno, jím si mě budou připomínat od pokolení do pokolení“ (Ex 3,13-15).</small>\n"
        }, 
        {
            "chapter": 12, 
            "caption": "", 
            "refs": "43", 
            "id": 206, 
            "text": "Tím, že Bůh zjevil své tajemné jméno JHVH, „Jsem, který je“ nebo „Jsem ten, který jsem“ nebo také „Jsem, který jsem“, říká, kdo je a jakým jménem má být nazýván. Toto božské jméno je tajemné, jako je tajemstvím sám Bůh. Je to zjevení jména a zároveň téměř odmítnutí jména; a právě tím toto označení vyjadřuje nejlépe Boha jako toho, který nekonečně převyšuje vše, co můžeme pochopit a vyslovit: je to „Bůh skrytý“ (Iz 45,15), jeho jméno je nevýslovné, (Srov. Sd 13,18) a je to Bůh, který jde vstříc lidem.\n"
        }, 
        {
            "chapter": 12, 
            "caption": "", 
            "refs": "", 
            "id": 207, 
            "text": "Zjevením svého jména Bůh zároveň zjevuje svoji věrnost od věků do věků, platnou jak pro minulost („jsem Bůh tvého otce“, Ex 3,6), tak i pro budoucnost („já budu s tebou“, Ex 3,12). Bůh, který zjevuje své jméno jako „Já jsem“, se zjevuje jako Bůh, který je přítomen vždy zde, u svého lidu, aby ho spasil.\n"
        }, 
        {
            "chapter": 12, 
            "caption": "", 
            "refs": "388,448,724", 
            "id": 208, 
            "text": "Tváří v tvář úchvatné a tajemné Boží přítomnosti člověk nahlíží, jak je nepatrný. Mojžíš si před hořícím keřem zouvá opánky a zakrývá si tvář před Boží svatostí.(Srov. Ex 3,5-6) Před velebností třikrát svatého Boha Izaiáš zvolá: „Běda mně, je se mnou konec! Vždyť jsem člověk nečistých rtů“ (Iz 6,5). Když Petr vidí božská znamení, která Ježíš koná, zvolá: „Pane, odejdi ode mě: jsem člověk hříšný!“ (Lk 5,8). Protože však Bůh je svatý, může odpustit člověku, který před ním uzná, že je hříšník: „Nebudu jednat podle žáru svého hněvu ... neboť jsem Bůh, a ne člověk, jsem Svatý uprostřed tebe“ (Oz 11,9). Také apoštol Jan říká: „Před ním uklidníme své svědomí, když by nám něco vyčítalo, neboť Bůh ví všechno dokonaleji a lépe než naše svědomí“ (1 Jan 3,19-20).\n"
        }, 
        {
            "chapter": 12, 
            "caption": "", 
            "refs": "446", 
            "id": 209, 
            "text": "<small>Izraelský lid nevyslovuje Boží jméno z úcty k jeho svatosti. Při čtení Písma svatého je zjevené jméno nahrazováno božským titulem „Pán“ („Adonai“, řecky „Kyrios“). Tímto titulem bude prohlášeno Ježíšovo božství: „Ježíš je Pán.“</small>\n"
        }, 
        {
            "chapter": 12, 
            "caption": "„BŮH PLNÝ SLITOVÁNÍ A MILOSTIVÝ“", 
            "refs": "2116,2577", 
            "id": 210, 
            "text": "Po hříchu Izraele, který se vzdálil od Boha, aby se klaněl zlatému teleti,(Srov. Ex 32) Bůh vyslyší Mojžíšovy prosby a opět jde s nevěrným lidem a tak mu projevuje svou lásku.(Srov. Ex 33,12-17) Mojžíšovi, který ho prosí, aby mu dovolil spatřit svou slávu, Bůh odpovídá: „Všechna má dobrota přejde před tebou a vyslovím před tebou svoje jméno Hospodin [JHVH]„ (Ex 33,18-19). A Hospodin přechází kolem Mojžíše a volá: „Hospodin, Hospodin [JHVH, JHVH], Bůh plný slitování a milostivý, shovívavý, nejvýš milosrdný a věrný“ (Ex 34,6). Mojžíš tehdy vyzná, že Hospodin je Bůh, který odpouští.(Srov. Ex 34,9)\n"
        }, 
        {
            "chapter": 12, 
            "caption": "", 
            "refs": "604", 
            "id": 211, 
            "text": "Boží jméno „Jsem“ nebo „Jest“ vyjadřuje věrnost Boha, který navzdory nevěrnosti, spočívající v hříchu lidí, a navzdory trestu, který z ní vyplývá, „osvědčuje milosrdenství tisícům pokolení“ (Ex 34,7). Bůh zjevuje, že je „nekonečně milosrdný“ (Ef 2,4), a půjde až tak daleko, že dá svého Syna. Ježíš, dávaje život, aby nás osvobodil od hříchu, zjeví, že i on má Boží jméno: „Až povýšíte Syna člověka, tehdy poznáte, že jsem to já“ (Jan 8,28).\n"
        }, 
        {
            "chapter": 12, 
            "caption": "JEDINĚ BŮH JE", 
            "refs": "42,469,2086", 
            "id": 212, 
            "text": "Během staletí mohla víra Izraele rozvíjet a prohlubovat bohatství, které je obsaženo ve zjevení Božího jména. Bůh je jediný, mimo něho nejsou žádní jiní bohové.(Srov. Iz 44,6) Přesahuje svět i dějiny. Nebe i země „jsou dílo tvých rukou; ona pominou, ty však zůstáváš, to vše zetlí jak oděv ... Ty však jsi týž a bez konce jsou tvá léta“ (Ž 102,26-28). U něho „není změna ani ztemnění“ (Jak 1,17). On je, „který je“ od věků a na věky, a proto zůstává vždy věrný sám sobě a svým příslibům.\n"
        }, 
        {
            "chapter": 12, 
            "caption": "", 
            "refs": "41", 
            "id": 213, 
            "text": "Zjevení nevýslovného jména „Jsem, který jsem“ obsahuje tedy pravdu, že pouze Bůh je. V tomto smyslu chápal Boží jméno již překlad Septuaginty a v jejích stopách je tak chápala i tradice církve: Bůh je plnost bytí a veškeré dokonalosti, bez počátku a bez konce. Zatímco všichni tvorové vše, čím jsou a co mají, dostali, on sám je totožný se svým bytím a sám od sebe je vším, čím je.\n"
        }, 
        {
            "chapter": 12, 
            "caption": "<b>III. Bůh, „Ten, který je“, je Pravda a Láska</b>", 
            "refs": "1062", 
            "id": 214, 
            "text": "Bůh, „ten, který je“, se zjevil Izraeli jako ten, který je „nejvýš milosrdný a věrný“ (Ex 34,6). Tyto dva pojmy vyjadřují souhrnně bohatství Božího jména. Bůh ukazuje ve všech svých dílech svou laskavost, dobrotu, milost a svou lásku; ale také svou spolehlivost, stálost, věrnost a svou pravdu. „Slavit budu tvé jméno pro tvou dobrotu a tvou věrnost“ (Ž 138,2).(Srov. Ž 85,11) On je pravda, protože „Bůh je světlo, a tma v něm vůbec není“ (1 Jan 1,5); on je „láska“, jak učí apoštol Jan (1 Jan 4,8).\n"
        }, 
        {
            "chapter": 12, 
            "caption": "BŮH JE PRAVDA", 
            "refs": "156,397,1063,2465", 
            "id": 215, 
            "text": "„To hlavní v tvém slovu je pravda, každý soud tvé spravedlnosti je věčný“ (Ž 119,160, ekumenický překlad). „Ano, panovníku Hospodine, ty sám jsi Bůh, tvá slova jsou pravda“ (2 Sam 7,28); a proto se Boží přísliby vždycky uskutečňují.(Srov. Dt 7,9) Bůh je pravda sama, jeho slova nemohou klamat. Právě proto se lze na ně spolehnout ve všem s plnou důvěrou v pravdivost a věrnost jeho slova. Hřích a pád člověka mají svůj původ ve lži pokušitele, který navedl k pochybnostem o Božím slově, jeho dobrotě a jeho věrnosti.\n"
        }, 
        {
            "chapter": 12, 
            "caption": "", 
            "refs": "32,295", 
            "id": 216, 
            "text": "Boží pravda, to je jeho moudrost, kterou řídí celý řád stvoření a vládne nad světem.(Srov. Mdr 13,1-9) Bůh, který sám „učinil nebe i zemi“ (Ž 115,15), sám může též dát pravé poznání všech stvořených věcí ve vztahu k němu.(Srov. Mdr 7,17-21)\n"
        }, 
        {
            "chapter": 12, 
            "caption": "", 
            "refs": "851,2466", 
            "id": 217, 
            "text": "Bůh je pravdivý, také když zjevuje sám sebe: „V jeho ústech“ je „nauka pravdy“ (Mal 2,6). Když poslal svého Syna na svět, pak kvůli tomu, aby „vydal svědectví pravdě“ (Jan 18,37). „Víme také, že Boží Syn přišel a dal nám rozum, abychom poznávali pravého Boha“ (1 Jan 5,20).(Srov. Jan 17,3)\n"
        }, 
        {
            "chapter": 12, 
            "caption": "BŮH JE LÁSKA", 
            "refs": "295", 
            "id": 218, 
            "text": "Izrael mohl během svých dějin objevit, že byl pouze jediný důvod, proč se mu Bůh zjevil a proč si ho vyvolil mezi všemi národy, aby mu patřil: Boží láska, kterou si Izrael ničím nezasloužil.(Srov. Dt 4,37; 7,8; 10,15) A Izrael skrze proroky pochopil, že to bylo zase jen z lásky, když ho Bůh nikdy nepřestal zachraňovat(Srov. Iz 43,1-7) a odpouštět mu jeho nevěrnost a jeho hříchy.(Srov. Oz 2)\n"
        }, 
        {
            "chapter": 12, 
            "caption": "", 
            "refs": "239,458,796", 
            "id": 219, 
            "text": "Láska Boha k Izraeli je přirovnávána k lásce otce k vlastnímu synovi.(Srov. Oz 11,1) Je to mnohem mocnější láska, než jakou má matka k vlastním dětem.(Srov. Iz 49,14-15) Bůh miluje svůj lid více než ženich svou nevěstu;(Srov. Iz 62,4-5) tato láska přemůže i ty největší nevěrnosti;(Srov. Ez 16; Oz 11) dospěje dokonce až tak daleko, že daruje to nejcennější: „Tak Bůh miloval svět, že dal svého jednorozeného Syna“ (Jan 3,16).\n"
        }, 
        {
            "chapter": 12, 
            "caption": "", 
            "refs": "", 
            "id": 220, 
            "text": "Boží láska je „věčná“ (Iz 54,8): „I kdyby hory ustoupily a pahorky kolísaly, má láska od tebe neustoupí“ (Iz 54,10). „Věčnou láskou jsem tě miloval, proto jsem ti zachoval smilování“ (Jer 31,3).\n"
        }, 
        {
            "chapter": 12, 
            "caption": "", 
            "refs": "257,733,851", 
            "id": 221, 
            "text": "Avšak svatý Jan jde ještě dál, když tvrdí: „Bůh je láska“ (1 Jan 4,8.16). Samo bytí Boha je láska. Když pak v plnosti časů posílá svého jednorozeného Syna a Ducha lásky, zjevuje Bůh své nejhlubší tajemství;(Srov. 1 Kor 2,7-16; Ef 3,9-12) věčné sdílení lásky je on sám: Otec, Syn a Duch svatý, a určil nás k tomu, abychom se na něm podíleli.\n"
        }, 
        {
            "chapter": 12, 
            "caption": "<b>IV. Co vyplývá z víry v jediného Boha</b>", 
            "refs": "", 
            "id": 222, 
            "text": "Věřit v jediného Boha a milovat ho celým svým bytím má pro náš život nedozírné následky. To znamená:\n"
        }, 
        {
            "chapter": 12, 
            "caption": "", 
            "refs": "400", 
            "id": 223, 
            "text": "<em>Poznávat velikost a velebnost Boha:</em> „Hle, Bůh je veliký a my to nechápeme“ (Job 36,26). Právě proto je nutno „nejprve sloužit“ Bohu. (Sv. Jana z Arku, <em>Dictum</em> /Rčení/)\n"
        }, 
        {
            "chapter": 12, 
            "caption": "", 
            "refs": "2637", 
            "id": 224, 
            "text": "<em>Žít v neustálém vzdávání díků:</em> Je-li Bůh jediný, pak všechno, co jsme a co máme, pochází od něho: „Máš něco, co bys nedostal?“ (1 Kor 4,7). „Čím se odplatím Hospodinu za všechno, co mi prokázal?“ (Ž 116,12).\n"
        }, 
        {
            "chapter": 12, 
            "caption": "", 
            "refs": "356,360,1700,1934", 
            "id": 225, 
            "text": "<em>Poznávat jednotu a pravou důstojnost všech lidí:</em> všichni byli „učiněni, aby byli obrazem a podobou Boha“ (Gn 1,26).\n"
        }, 
        {
            "chapter": 12, 
            "caption": "", 
            "refs": "339,2402,2415", 
            "id": 226, 
            "text": "<em>Správně užívat stvořených věcí:</em> Víra v jediného Boha nás vede k tomu, abychom všechno, co není on, užívali natolik, nakolik nás to přibližuje k němu, a abychom se toho zříkali natolik, nakolik nás to od něho vzdaluje.(Srov. Mt 5,29-30; 16,24; 19,23-24)</p><p><small>Můj Pane a můj Bože, vezmi mi to, co mě od tebe vzdaluje. Můj Pane a můj Bože, dej mi to, co mě přivádí k tobě. Můj Pane a můj Bože, odpoutej mě od sebe sama, abych ti zcela patřil.</small>(Sv. Mikuláš z Flüe, modlitba)\n"
        }, 
        {
            "chapter": 12, 
            "caption": "", 
            "refs": "313,2090,2830,1723", 
            "id": 227, 
            "text": "<em>Důvěřovat Bohu za všech okolností,</em> i v protivenstvích. Úchvatně to vyjadřuje jedna modlitba sv. Terezie od Ježíše:</p><p><small> Ať tě nic nezneklidňuje, / ať ti nic nenahání strach. Všechno pomíjí. / Bůh se nemění. Trpělivostí se dosáhne všeho. / Kdo má Boha, tomu nic nechybí. / Bůh sám stačí.</small>(Sv. Terezie od Ježíše, <em>Poesías</em> /Básně/, 30)\n"
        }, 
        {
            "chapter": 12, 
            "caption": "<b>Souhrn</b>", 
            "refs": "", 
            "id": 228, 
            "text": "<em>„Slyš, Izraeli! Hospodin, náš Bůh, je jediný Pán“ (Mk 12,29; srov. Dt 6,4). „Svrchované Bytí musí být nezbytně jediné, nemá sobě rovného ... Není-li Bůh jediný, není to Bůh.“ </em>(Tertulián, <em>Adversus Marcionem</em>, 1,3)\n"
        }, 
        {
            "chapter": 12, 
            "caption": "", 
            "refs": "", 
            "id": 229, 
            "text": "<em>Víra v Boha nás vede k tomu, abychom se k němu obraceli jako ke svému prvopočátku a ke svému poslednímu cíli a ničemu nedávali před ním přednost a ničím jej nenahrazovali.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 230, 
            "text": "<em>Přestože se Bůh zjevuje, zůstává nevýslovným tajemstvím: „Kdybys ho pochopil, nebyl by to Bůh.“</em>(Sv. Augustin, <em>Sermones</em>, 52,6,16; PL 38, 360)\n"
        }, 
        {
            "chapter": 12, 
            "caption": "", 
            "refs": "", 
            "id": 231, 
            "text": "<em>Bůh naší víry se zjevil jako ten, který je; a dal se poznat jako „plný slitování a milostivý“ (Ex 34,6). Samo jeho bytí je pravda a láska.</em>\n"
        }, 
        {
            "chapter": 12, 
            "caption": "2. odstavec<br><b>OTEC</b><br><b>I. „Ve jménu Otce i Syna i Ducha svatého“</b>", 
            "refs": "189,1223", 
            "id": 232, 
            "text": "Křesťané jsou křtěni „ve jménu Otce i Syna i Ducha svatého“ (Mt 28,19). Před křtem odpovídají „Věřím“ na trojí otázku, kterou se od nich žádá, aby vyznali svou víru v Otce, Syna i Ducha svatého: „Víra všech křesťanů má svůj základ v Trojici.“ („Fides omnium christianorum in Trinitate consistit“, sv. Cesarius z Arles, <em>Expositio symboli</em>, sermo 9: CCL 103, 48.)\n"
        }, 
        {
            "chapter": 12, 
            "caption": "", 
            "refs": "", 
            "id": 233, 
            "text": "Křesťané jsou křtěni „ve jménu“, a nikoliv „ve jménech“ Otce i Syna i Ducha svatého;(Vyznání víry papeže Vigilia r.552: DS 415) je totiž jen jeden Bůh, všemohoucí Otec a jeho jednorozený Syn a Duch svatý: Nejsvětější Trojice.\n"
        }, 
        {
            "chapter": 12, 
            "caption": "", 
            "refs": "90,1449,2157", 
            "id": 234, 
            "text": "Tajemství Nejsvětější Trojice je hlavní tajemství víry a křesťanského života. Je to tajemství Boha, jaký je sám o sobě. Toto tajemství je tedy zdrojem všech ostatních tajemství víry; je světlem, které je osvěcuje. Je to nejzákladnější a nejpodstatnější učení v „hierarchii pravd“ víry.(Kongregace pro klérus, <em>Directorium catecheticum generale</em>, 43) „Celé dějiny spásy nejsou ničím jiným než dějinami různých cest a prostředků, kterými jediný a pravý Bůh: Otec, Syn a Duch svatý, se zjevuje, smiřuje a spojuje se sebou lidi, kteří se odvracejí od hříchu.“(Kongregace pro klérus, <em>Directorium catecheticum generale</em>, 43)\n"
        }, 
        {
            "chapter": 12, 
            "caption": "", 
            "refs": "", 
            "id": 235, 
            "text": "V tomto odstavci bude krátce vyloženo, jakým způsobem bylo zjeveno tajemství Nejsvětější Trojice (II), jak církev formulovala učení víry o tomto tajemství (III) a konečně jak skrze božská poslání Syna a Ducha svatého Bůh Otec uskutečňuje svůj „dobrotivý plán“ stvoření, vykoupení a posvěcení (IV).\n"
        }, 
        {
            "chapter": 12, 
            "caption": "", 
            "refs": "259,1066", 
            "id": 236, 
            "text": "<small>Církevní otcové rozlišují mezi „teologií“ a „ekonomií“; prvním termínem označují tajemství vnitřního života trojjediného Boha a druhým všechna Boží díla, jimiž se Bůh zjevuje a sdílí svůj život. Skrze „ekonomii“ je nám zjevena „teologie“; ale též „teologie“ zase osvětluje celou „ekonomii“. Boží díla zjevují, kým je Bůh sám v sobě; a naopak tajemství jeho vnitřního bytí osvětluje chápání všech jeho děl. Podobně je tomu i mezi lidskými osobami. Osoba se projevuje svými činy, a čím lépe známe nějakou osobu, tím lépe chápeme její činy.</small>\n"
        }, 
        {
            "chapter": 12, 
            "caption": "", 
            "refs": "50", 
            "id": 237, 
            "text": "Trojice je tajemství víry v nejvlastnějším slova smyslu, jedno „z tajemství skrytých v Bohu, které nelze poznat, není-li zjeveno Bohem“.(1. vatikánský koncil: DS 3015) Bůh zanechal nepochybně stopy svého trojjediného bytí v díle stvoření a ve svém zjevení v průběhu Starého zákona. Avšak hlubina jeho bytí jako Nejsvětější Trojice je nepřístupným tajemstvím pro pouhý rozum, stejně jako pro víru Izraele před vtělením Božího Syna a sesláním Ducha svatého.\n"
        }, 
        {
            "chapter": 12, 
            "caption": "<b>II. zjevení Boha jako Trojice</b><br>OTEC ZJEVENÝ SYNEM", 
            "refs": "2443", 
            "id": 238, 
            "text": "Mnohá náboženství vzývají Boha jako „Otce“. Božstvo je často považováno za „otce bohů i lidí“. Izrael nazývá Boha Otcem, protože je stvořitelem světa.(Srov. Dt 32,6; Mal 2,10) Avšak mnohem víc je Bůh Otcem, protože s Izraelem, svým „prvorozeným synem“ (Ex 4,22), uzavřel smlouvu a dal mu Zákon. Bůh je také nazýván Otcem izraelského krále.(Srov. 2 Sam 7,14) Zvláště pak je „Otcem chudých“, sirotka a vdovy, kteří jsou pod jeho láskyplnou ochranou.(Srov. Ž 68,6)\n"
        }, 
        {
            "chapter": 12, 
            "caption": "", 
            "refs": "370,2779", 
            "id": 239, 
            "text": "<small>Nazývá-li jazyk víry Boha jménem „Otec“, vyzdvihuje především dvě hlediska: že Bůh je prvotní zdroj všeho a transcendentní autorita a že je zároveň dobrotivý ke všem svým dětem a že se s láskou o ně stará. Tato něžná Boží starostlivost může být vyjádřena i obrazem mateřství, (Srov. Iz 66,13; Ž 131,2) který ukazuje více, jak je Bůh přítomen ve stvoření a jak důvěrný je vztah mezi Bohem a jeho tvorem. Jazyk víry tak čerpá z lidské zkušenosti rodičů, kteří jsou pro člověka jistým způsobem první zástupci Boha. Taková zkušenost však také ukazuje, že rodiče mohou chybovat a znetvořit tvář otcovství i mateřství. Je tedy vhodné připomínat, že Bůh přesahuje lidské rozlišování na pohlaví. Není ani muž ani žena, je Bůh. Přestože je zdrojem a vzorem (Srov. Ef 3,14; Iz 49,15) lidského otcovství a mateřství, (Srov. Ž 27,10) přece je přesahuje: Nikdo není otcem jako Bůh.</small>\n"
        }, 
        {
            "chapter": 12, 
            "caption": "", 
            "refs": "441-445,2780", 
            "id": 240, 
            "text": "Ježíš zjevil, že Bůh je „Otec“, způsobem neslýchaným: není jím jen proto, že je stvořitelem; on je od věčnosti Otcem ve vztahu ke svému jednorozenému Synu, který pak je od věčnosti Synem jen ve vztahu k svému Otci: „Nikdo nezná Syna, jenom Otec, ani Otce nezná nikdo, jenom Syn a ten, komu to chce Syn zjevit“ (Mt 11,27).\n"
        }, 
        {
            "chapter": 12, 
            "caption": "", 
            "refs": "", 
            "id": 241, 
            "text": "Proto apoštolové vyznávají Ježíše jako „Slovo“, které „bylo na počátku u Boha“, „Slovo“, jež „bylo Bůh“ (Jan 1,1), jako „obraz neviditelného Boha“ (Kol 1,15), jako „odlesk jeho (božské) slávy a výraznou podobu jeho podstaty“ (Žid 1,3).\n"
        }, 
        {
            "chapter": 12, 
            "caption": "", 
            "refs": "465", 
            "id": 242, 
            "text": "V jejich stopách, podle apoštolské tradice, církev v roce 325 na prvním ekumenickém koncilu v Niceji vyhlásila, že Syn je „soupodstatný“(DS 125) s Otcem, to znamená, že je s ním jeden Bůh. Druhý ekumenický koncil, shromážděný v roce 381 v Cařihradě, uchoval tento výraz ve své formulaci nicejského kréda a vyznal „jednorozeného Syna Božího, který se zrodil z Otce přede všemi věky: Bůh z Boha, Světlo ze Světla, pravý Bůh z pravého Boha, zrozený, nestvořený, jedné podstaty s Otcem“.(DS 150)\n"
        }, 
        {
            "chapter": 12, 
            "caption": "OTEC A SYN ZJEVOVANÍ DUCHEM", 
            "refs": "683,687,2780", 
            "id": 243, 
            "text": "Před svým umučením Ježíš oznamuje, že pošle „jiného Parakléta“ (Přímluvce), Ducha svatého. Duch, který působí už od stvoření (Srov. Gn 1,2) a který kdysi „mluvil skrze proroky“ (nicejsko-cařihradské vyznání víry), bude nyní pobývat mezi učedníky a bude v nich, (Srov. Jan 14,17) aby je naučil všemu (Srov. Jan 14,26) a uvedl je „do celé pravdy“ (Jan 16,13). Duch svatý je tak zjeven jako další božská osoba ve vztahu k Ježíši a k Otci.\n"
        }, 
        {
            "chapter": 12, 
            "caption": "", 
            "refs": "732", 
            "id": 244, 
            "text": "Věčný původ Ducha se zjevuje v jeho poslání v čase. Duch svatý byl seslán na apoštoly a na církev jak Otcem ve jménu Syna, tak osobně Synem po návratu k Otci. (Srov. Jan 14,26; 15,26; 16,14) Seslání osoby Ducha po Ježíšově oslavení zjevuje plně tajemství Nejsvětější Trojice. (Srov. Jan 7,39)\n"
        }, 
        {
            "chapter": 12, 
            "caption": "", 
            "refs": "152,685", 
            "id": 245, 
            "text": "Apoštolskou víru o Duchu definoval 2. ekumenický koncil v roce 381 v Cařihradě: „Věříme v Ducha svatého, Pána a dárce života, který vychází z Otce.“ (DS 150) Tím církev uznává Otce za „zdroj a původ veškerého božství“. (6. toledský koncil [638]: DS 490) Nicméně věčný původ Ducha svatého je spojen s věčným původem Synovým: „Duch svatý, který je třetí osobou Trojice, je Bůh, jeden a rovný Otci i Synu, téže podstaty a také téže přirozenosti ... Proto se neříká, že je pouze Duchem Otce, nýbrž že je zároveň Duchem Otce i Syna.“ (11. toledský koncil [657]: DS 527) Krédo cařihradského koncilu vyznává: „S Otcem i Synem je zároveň uctíván a oslavován.“(DS 150)\n"
        }, 
        {
            "chapter": 12, 
            "caption": "", 
            "refs": "", 
            "id": 246, 
            "text": "Latinská tradice vyznání víry říká, že Duch „vychází z Otce i <em>Syna</em> (Filioque)“. Florentský koncil v roce 1439 vysvětluje: „Duch svatý má svou podstatu a své bytí zároveň od Otce i od Syna a od věčnosti vychází z obou jako z jediného principu a jediným vydechováním ... A protože všechno, co je Otcovo, kromě svého otcovství, dal sám Otec svému jednorozenému Synu, když ho zplodil, tedy i toto vychází Ducha svatého ze Syna dostává Syn od věčnosti od Otce, který ho od věčnosti zplodil.“ (Florentský koncil [1439]: DS 1300-1301)\n"
        }, 
        {
            "chapter": 12, 
            "caption": "", 
            "refs": "", 
            "id": 247, 
            "text": "<small>Výraz <em>Filioque</em> chybí ve vyznání víry vyhlášeném v Cařihradě v roce 381. Avšak na základě starobylé latinské a alexandrijské tradice to již dogmaticky vyznal papež sv. Lev v roce 447, (Srov. sv. Lev Veliký, List <em>Quam laudabiliter</em>: DS 284) dříve než Řím v roce 451 poznal a přijal během chalcedonského koncilu vyznání víry z roku 381. Užívání tohoto znění Kréda pozvolna vstupovalo do latinské liturgie (mezi 8. a 11. stoletím). Vsunutí „Filioque“ do nicejsko-cařihradského vyznání víry, které převzala latinská liturgie, zůstává dodnes předmětem sporů s pravoslavnými církvemi.</small>\n"
        }, 
        {
            "chapter": 12, 
            "caption": "", 
            "refs": "", 
            "id": 248, 
            "text": "<small>Východní tradice především zdůrazňuje, že ve vztahu k Duchu je prvním původcem Otec. Když vyznává, že Duch „vychází od Otce“ (Jan 15,26), tvrdí, že Duch vychází od Otce skrze Syna. (Srov. 2. vatikánský koncil, AG /Dekret o misijní činnosti <em>Ad gentes</em>/ 2) Západní tradice více zdůrazňuje soupodstatné společenství Otce a Syna, když tvrdí, že Duch vychází z Otce i Syna (Filioque). Říká to „oprávněně a odůvodněně“; (Florentský koncil [1439]: DS 1302) vždyť věčný řád božských osob v jejich soupodstatném společenství zahrnuje, že Otec je prvním původcem Ducha, nakolik je „počátek bez počátku“, (Florentský koncil [1439]: DS 1331) ale také nakolik je Otcem jednorozeného Syna, je s ním „jediným počátkem“, z něhož vychází Duch svatý. (Srov. 2. lyonský koncil [1247]: DS 850) Není-li toto oprávněné doplnění jednostranně zdůrazňováno, nenarušuje totožnost víry ve skutečnost téhož vyznávaného tajemství.</small>\n"
        }, 
        {
            "chapter": 12, 
            "caption": "<b>III. Svatá Trojice v učení víry</b><br>JAK SE FORMOVALO TRINITÁRNÍ DOGMA", 
            "refs": "189,683", 
            "id": 249, 
            "text": "Zjevená pravda o Nejsvětější Trojici byla od počátku kořenem živé víry církve, hlavně skrze křest. Nachází svůj výraz v křestním vyznání víry formulovaném v kázání, v katechezi a v modlitbě církve. Podobné formulace se již objevují v apoštolských spisech, jako např. tento pozdrav, který přijala liturgie mše svaté: „Milost Pána Ježíše Krista, láska Boží a společenství svatého Ducha, s vámi se všemi“ (2 Kor 13,13). (Srov. 1 Kor 12,4-6; Ef 4,4-6)\n"
        }, 
        {
            "chapter": 12, 
            "caption": "", 
            "refs": "94", 
            "id": 250, 
            "text": "Církev se během prvních staletí snažila mnohem jasněji formulovat svou trinitární víru, ať již proto, aby prohloubila své chápání víry, nebo aby víru bránila proti bludům, které ji překrucovaly. To bylo úkolem prvních koncilů, kterým pomáhalo teologické bádání církevních otců a které se opíraly o smysl křesťanského lidu pro víru.\n"
        }, 
        {
            "chapter": 12, 
            "caption": "", 
            "refs": "170", 
            "id": 251, 
            "text": "<small>Pro vyjádření článku víry o Trojici musela církev vyvinout vlastní terminologii s pomocí pojmů filosofického původu: „podstata“, „osoba“ nebo „hypostaze“, „vztah“, atd. Tím však nepodřídila víru lidské moudrosti, ale dala nový, neobvyklý smysl těmto převzatým termínům, určeným napříště také k tomu, aby vyjadřovaly nevýslovné tajemství, které „nekonečně převyšuje všechno, co jsme v naší lidské omezenosti schopni pochopit“. (Pavel VI., Vyznání víry Božího lidu, 2)</small>\n"
        }, 
        {
            "chapter": 12, 
            "caption": "", 
            "refs": "", 
            "id": 252, 
            "text": "Církev používá termínu „podstata“(substance), někdy také „bytnost“ (essence) či „přirozenost“ (natura), aby označila božské bytí v jeho jednotě; termínu „osoba“ nebo „hypostasis“, aby pojmenovala Otce, Syna a Ducha svatého v jejich skutečném, vzájemném rozlišení; termínu „vztah“ (relace), aby označila skutečnost, že rozlišení mezi božskými osobami tkví v tom, v jakém poměru je každá k ostatním.\n"
        }, 
        {
            "chapter": 12, 
            "caption": "DOGMA O NEJSVĚTĚJŠÍ TROJICI", 
            "refs": "590,2789", 
            "id": 253, 
            "text": "<em>Trojice je jedna.</em> Nevyznáváme tři bohy, nýbrž jednoho Boha ve třech osobách: „soupodstatnou Trojici“. (2. cařihradský koncil [553]: DS 421) Božské osoby se nedělí o jediné božství, nýbrž každá z nich je úplně celý Bůh: „Otec je všechno to, co je Syn, Syn všechno to, co je Otec, Otec a Syn všechno to, co je Duch svatý, totiž jediný Bůh, podle své přirozenosti.“ (11. toledský koncil [675]: DS 530) „Každá ze tří osob je onou skutečností, totiž podstatou, bytností nebo božskou přirozeností.“ (4. lateránský koncil [1215]: DS 804)\n"
        }, 
        {
            "chapter": 12, 
            "caption": "", 
            "refs": "468,689", 
            "id": 254, 
            "text": "<em>Božské osoby jsou od sebe skutečně odlišné.</em> „Bůh je jediný, ale ne osamocený.“ (<em>Fides Damasi</em>: DS 71) „Otec“, „Syn“ a „Duch svatý“ nejsou pouhá jména, označující způsoby božského bytí, nýbrž osoby skutečně odlišné: „Syn není Otec, Otec není Syn a Duch svatý není Otec nebo Syn.“ (11. toledský koncil [675]: DS 530) Liší se od sebe navzájem vztahy svého původu: „Je to Otec, který plodí, Syn, který je plozen, Duch svatý, který vychází.“ (4. lateránský koncil [1215]: DS 804) <em>Božská jednota je trojjediná.</em>\n"
        }, 
        {
            "chapter": 12, 
            "caption": "", 
            "refs": "240", 
            "id": 255, 
            "text": "<em>Božské osoby jsou ve vzájemném vztahu</em>. Skutečná, vzájemná odlišnost božských osob, protože božskou jednotu nedělí, spočívá výhradně ve vzájemných vztazích: „Ve jménech osob, která vyjadřují vztah, se Otec vztahuje k Synovi, Syn k Otci, Duch svatý k oběma; nicméně, mluvíme-li z hlediska vztahu o těchto třech osobách, přece věříme v jedinou přirozenost či podstatu“. (11. toledský koncil [675]: DS 528) Vždyť v nich „je všechno jedno tam, kde není žádný protiklad vztahů“. (Florentský koncil [1442]: DS 1330) „Pro tuto jednotu je Otec celý v Synovi, celý v Duchu svatém; Syn je celý v Otci, celý v Duchu svatém; Duch svatý je celý v Otci, celý v Synovi.“ (Florentský koncil [1442]: DS 1331)\n"
        }, 
        {
            "chapter": 12, 
            "caption": "", 
            "refs": "84,236,684", 
            "id": 256, 
            "text": "Svatý Řehoř Naziánský, nazývaný „Teolog“, dává cařihradským katechumenům tento souhrn trinitární víry:</p><p><small> „Především uchovejte mi tento vzácný poklad, pro který žiji a bojuji, s nímž chci umřít, který mi dává schopnost snášet všechna zla a pohrdat všemi rozkošemi: tím pokladem myslím vyznání víry v Otce i Syna i Ducha svatého. Dnes vám je svěřuji. V síle tohoto vyznání vás nyní ponořím do vody a z ní vás vyzvednu. Dávám vám je za společníka a ochránce pro celý život. Dávám vám jediné Božství a jedinou moc, existující jako jedno ve třech a obsahující tyto tři rozlišeným způsobem. Božství bez rozdílu v podstatě či přirozenosti, bez vyššího stupně, který by povyšoval, či nižšího stupně, který by snižoval ... Je to nekonečná soupodstatnost tří nekonečných. Každý nazíraný sám o sobě je úplně celý Bůh ... a tři osoby společně jsou Bůh ... Sotva jsem začal uvažovat o jednotě, a už jsem ponořen do záře Trojice. Sotva jsem začal myslet na Trojici, a už mě zase uchvacuje jednota ...“ </small>(Sv. Řehoř Naziánský, <em>Orationes</em>, 40,41: PG 36, 417)\n"
        }, 
        {
            "chapter": 12, 
            "caption": "<b>IV. Boží díla a poslání Trojice</b>", 
            "refs": "221,758,292,850", 
            "id": 257, 
            "text": "„O lux, beata Trinitas et principalis Unitas“ (Ó světlo, blažená Trojice a prapůvodní Jednoto!) (Denní modlitba Církve římského breviáře: hymnus „O lux beata Trinitas“ k 2. nedělním nešporám 2. týdne žaltáře v liturgickém mezidobí) Bůh je věčná blaženost, nesmrtelný život, nezapadající světlo. Bůh je láska: Otec, Syn a Duch svatý. Bůh chce svobodně sdílet slávu svého blaženého života. Takový je jeho dobrotivý plán, (Srov.Ef 1,9) plán, který pojal „ještě před stvořením světa“, když ve svém milovaném Synu, „si nás vyvolil ... ze svého svobodného rozhodnutí nás předurčil, abychom byli přijati za jeho děti skrze Ježíše Krista“ (Ef 1,5), totiž abychom „byli ve shodě s obrazem jeho Syna“ (Řím 8,29) díky Duchu adoptivního synovství, že jsme „přijati za vlastní“ (Řím 8,15). Tento plán je „milost, kterou nám dal ... před dávnými věky“ (2 Tim 1,9), a tryská přímo z lásky Trojice. Rozvíjí se v díle stvoření v celých dějinách spásy po pádu, v poslání Syna i v poslání Ducha svatého, které pokračuje v poslání církve. (Srov. 2. vatikánský koncil, AG 2-9)\n"
        }, 
        {
            "chapter": 12, 
            "caption": "", 
            "refs": "236,686", 
            "id": 258, 
            "text": "Celá božská ekonomie (řád spásy) je společným dílem tří božských osob. Vždyť jako má Trojice jen jednu a tutéž přirozenost, tak má jen jedno a totéž působení. (Srov. 2. cařihradský koncil [553]: DS 421) „Otec, Syn a Duch svatý nejsou tři původci tvorů, nýbrž jediný původce.“ (Florentský koncil [1442]: DS 1331) Nicméně každá božská osoba vykonává společné dílo podle své osobní vlastnosti. A tak církev s odkazem na Nový zákon (Srov. 1 Kor 8,6) vyznává: „Jeden je totiž Bůh Otec, od něhož jsou všechny věci; jeden je Pán Ježíš Kristus, skrze něhož jsou všechny věci; jeden je Duch svatý, v němž jsou všechny věci.“ (2. cařihradský koncil [553]: DS 421) Především božská poslání vtělení Syna a darování Ducha svatého zjevují zvláštnosti božských osob. \n"
        }, 
        {
            "chapter": 12, 
            "caption": "", 
            "refs": "236", 
            "id": 259, 
            "text": "Celá božská ekonomie, dílo společné a zároveň osobní, dává poznat jak zvláštní vlastnosti božských osob, tak i jejich jedinou přirozenost. Stejně i celý křesťanský život je společenstvím s každou z božských osob, aniž by se jakkoliv oddělovaly. Kdo vzdává chválu Otci, vzdává ji i Synu a Duchu svatému; kdo následuje Krista, činí to jen proto, že ho Otec přitahuje (Srov. Jan 6,44) a Duch vede. (Srov. Řím 8,14)\n"
        }, 
        {
            "chapter": 12, 
            "caption": "", 
            "refs": "1050,1721,1997,2656", 
            "id": 260, 
            "text": "Posledním cílem veškeré božské ekonomie je, aby tvorové vstoupili do dokonalé jednoty s Nejsvětější Trojicí. (Srov. Jan 17,21-23) Ale už nyní jsme povoláni k tomu, aby v nás Nejsvětější Trojice přebývala: „Kdo mě miluje,“ říká Pán, „bude zachovávat mé slovo, a můj Otec ho bude milovat a přijdeme k němu a učiníme si u něho příbytek“ (Jan 14,23):</p><p><small>„Ó můj Bože, Trojice, které se klaním, pomoz mi zcela zapomínat na sebe, abych spočinula v tobě, bez hnutí a klidně, jako by má duše byla už na věčnosti; ať už nic nedokáže narušovat můj klid ani mě vylákat z tebe, ó můj Neměnný, ale ať mě každá minuta noří víc do hlubin tvého tajemství! Utiš mou duši; vytvoř z ní své nebe, svůj oblíbený příbytek, místo svého odpočinku. Ať tě nikdy neponechám samotného, ale ať jsem tam vždy úplně se vším, co jsem, svrchovaně bdělá ve své víře, adorující a zcela se nabízející tvému tvůrčímu působení.“</small> (Bl. Alžběta od Nejsvětější Trojice, modlitba)\n"
        }, 
        {
            "chapter": 12, 
            "caption": "<b>Souhrn</b>", 
            "refs": "", 
            "id": 261, 
            "text": "<em>Tajemství Nejsvětější Trojice je ústřední tajemství víry a křesťanského života. Jen Bůh sám je může dát poznat tím, že se zjevuje jako Otec, Syn a Duch svatý.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 262, 
            "text": "<em>Vtělení Božího Syna zjevuje, že Bůh je věčný Otec a že Syn je soupodstatný s Otcem, totiž že je v něm a s ním jediný Bůh.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 263, 
            "text": "<em>Seslání Ducha svatého, kterého Otec posílá jménem Syna (Srov. Jan 14,26) a kterého Syn posílá „od Otce“ (Jan 15,26), zjevuje, že je s nimi jediný Bůh. „S Otcem i Synem je stejně uctíván a oslavován.“</em> (DS 150)\n"
        }, 
        {
            "chapter": 12, 
            "caption": "", 
            "refs": "", 
            "id": 264, 
            "text": "<em>„Duch svatý vychází z Otce jako z prvního počátku, a protože Otec ho od věčnosti dává Synu, vychází z Otce i Syna společně.“</em> (Sv. Augustin, <em>De Trinitate</em>, 15,26,47)\n"
        }, 
        {
            "chapter": 12, 
            "caption": "", 
            "refs": "", 
            "id": 265, 
            "text": "<em>Skrze křestní milost „ve jménu Otce i Syna i Ducha svatého“ (Mt 28,19) jsme povoláni k tomu, abychom měli účast na životě Nejsvětější Trojice, zde na zemi v temnotě víry a po smrti ve věčném světle.</em> (Srov. Pavel VI., Vyznání víry Božího lidu, 9)\n"
        }, 
        {
            "chapter": 12, 
            "caption": "", 
            "refs": "", 
            "id": 266, 
            "text": "<em>„Toto je však katolická víra, že uctíváme jednoho Boha v Trojici a Trojici v jednotě, aniž bychom směšovali osoby či rozlučovali podstatu: jiná je totiž osoba Otce, jiná Syna, jiná Ducha svatého; jediné je však božství, rovná sláva a stejná věčná velebnost Otce a Syna a Ducha svatého.“</em> („Fides autem catholica haec est, ut unum Deum in Trinitate, et Trinitatem in unitate veneremur, neque confundentes personas, neque substantiam separantes: alia enim est persona Patris, alia Filii, alia Spiritus Sancti; sed Patris et Filii et Spiritus Sancti est una divinitas aequalis gloria, coaeterna maiestas“, Vyznání víry <em>„Quicumque“</em>: DS 75)\n"
        }, 
        {
            "chapter": 12, 
            "caption": "", 
            "refs": "", 
            "id": 267, 
            "text": "<em>Jako jsou božské osoby nerozdělitelné v tom, čím jsou, tak jsou také nerozdílné v tom, co působí. Ale v jediném božském působení každá osoba zjevuje, co je jí vlastní v Trojici, především v božských posláních vtělení Syna a darování Ducha svatého.</em>\n"
        }, 
        {
            "chapter": 12, 
            "caption": "3. odstavec<br><b>VŠEMOHOUCÍ</b>", 
            "refs": "222", 
            "id": 268, 
            "text": "Ze všech Božích vlastností se ve vyznání víry uvádí jen Boží všemohoucnost: vyznávat ji má velký význam pro náš život. Věříme, že je <em>všeobecná</em>, protože Bůh, který všechno stvořil, (Srov. Gn 1,1; Jan 1,3) všechno řídí a všechno může; je <em>milující</em>, protože Bůh je náš Otec; (Srov. Mt 6,9) je <em>tajemná</em>, protože ji může poznat jen víra, neboť „se projevuje ve slabosti“ (2 Kor 12,9). (Srov. 1 Kor 1,18)\n"
        }, 
        {
            "chapter": 12, 
            "caption": "„UČINIL VŠECHNO, CO CHTĚL“ (Ž 115,3)", 
            "refs": "303", 
            "id": 269, 
            "text": "Písmo svaté na mnoha místech vyznává <em>univerzálnost</em> Boží moci. Bůh je nazýván „Přesilným Jákobovým“ (Gn 46,24; Iz 1,24 a jinde). „Hospodinem zástupů“, „Hospodinem, udatným v boji“ (Ž 24,8-10). Může-li Bůh všechno „na nebi i na zemi“ (Ž 135,6), pak je to proto, že je stvořil. Nic mu tedy není nemožné (Srov. Jer 32,17; Lk 1,37) a se svým dílem nakládá podle své vůle; (Srov. Jer 27,5) je vládcem vesmíru a původcem jeho řádu, který mu zůstává plně podroben a k dispozici; je pánem dějin a podle své vůle ovládá srdce a řídí události. (Srov. Est 4,17b; Př 21,1; Tob 13,2) „Ty vždy můžeš uplatňovat svou velkolepou moc; kdo se může protivit síle tvého ramene?“ (Mdr 11,21).\n"
        }, 
        {
            "chapter": 12, 
            "caption": "„TY VŠAK MÁŠ SLITOVÁNÍ SE VŠÍM, PROTOŽE MŮŽEŠ VŠECHNO“ (Mdr 11,23)", 
            "refs": "1441,2777", 
            "id": 270, 
            "text": "Bůh je všemohoucí <em>Otec</em>. Jeho otcovství a jeho moc se vzájemně osvětlují. Svou otcovskou všemohoucnost ukazuje tím, jak se stará o naše potřeby; (Srov. Mt 6,32) tím, že nás přijímá za syny („budu vaším otcem a vy budete mými syny a mými dcerami, praví všemohoucí Pán“, 2 Kor 6,18); a nakonec ji ukazuje svým nekonečným milosrdenstvím, neboť svrchovaným způsobem projevuje svou moc tím, že svobodně odpouští hříchy.\n"
        }, 
        {
            "chapter": 12, 
            "caption": "", 
            "refs": "", 
            "id": 271, 
            "text": "Boží všemohoucnost není vůbec svévole: „V Bohu moc a podstata, vůle a rozum, moudrost a spravedlnost jsou jedna a táž věc, takže nic nemůže být v Boží moci, co by nemohlo být ve spravedlivé Boží vůli nebo v jeho moudré inteligenci.“ (Sv. Tomáš Akvinský, <em>Summa theologiae</em>, I,25,5, ad 1)\n"
        }, 
        {
            "chapter": 12, 
            "caption": "TAJEMSTVÍ ZDÁNLIVÉ BOŽÍ BEZMOCNOSTI", 
            "refs": "309,412,609,648", 
            "id": 272, 
            "text": "Víra v Boha Otce všemohoucího může být podrobena zkoušce, zakouší-li člověk nějaké zlo nebo musí-li trpět. Někdy se může zdát, že Bůh není přítomen či není schopen zabránit zlu. Avšak Bůh Otec zjevil svrchovaně <em>tajemným</em> způsobem svou všemohoucnost dobrovolným ponížením svého Syna a jeho zmrtvýchvstáním; tím přemohl zlo. Ukřižovaný Kristus je tedy „Boží moc a Boží moudrost. Neboť ‘pošetilá’ Boží věc je moudřejší než lidé a ‘slabá’ Boží věc je silnější než lidé“ (1 Kor 1,25). V Kristově zmrtvýchvstvání a povýšení Otec rozvinul „účinnost své síly“ a ukázal „na nás, na věřících“, jak se „jeho nesmírně velká moc ... projevila“ (Ef 1,19).\n"
        }, 
        {
            "chapter": 12, 
            "caption": "", 
            "refs": "148", 
            "id": 273, 
            "text": "Jen víra se může vnitřně sjednotit s tajemnými cestami Boží všemohoucnosti. Tato víra se chlubí vlastními slabostmi, aby na sebe svolala Kristovu moc. (Srov. 2 Kor 12,9; Fil 4,13) Svrchovaným vzorem této víry je Panna Maria, která uvěřila, že „u Boha není nic nemožného“ (Lk 1,37), a která mohla velebit Pána slovy: „Učinil mi veliké věci ten, který je mocný. Jeho jméno je svaté“ (Lk 1,49).\n"
        }, 
        {
            "chapter": 12, 
            "caption": "", 
            "refs": "1814,1817,2119", 
            "id": 274, 
            "text": "„Není tedy nic vhodnějšího k upevnění naší víry a naší naděje než přesvědčení vryté hluboko do našich duší, že Bohu není nic nemožného. Proto též, jakmile náš rozum bude mít jen poněkud představu o Boží všemohoucnosti, bude snadno a bez pochybování souhlasit se všemi věcmi, i s těmi největšími a nejnepochopitelnějšími, a třeba i přesahujícími běžné přírodní zákony, jež nám uloží (Krédo) k věření.“ (Římský katechismus, 1,2,13)\n"
        }, 
        {
            "chapter": 12, 
            "caption": "<b>Souhrn</b>", 
            "refs": "", 
            "id": 275, 
            "text": "<em>Se spravedlivým Jobem vyznáváme: „Vím, že zmůžeš všechno, že ti není nemožný žádný záměr“ (Job 42,2).</em>\n"
        }, 
        {
            "chapter": 12, 
            "caption": "", 
            "refs": "", 
            "id": 276, 
            "text": "<em>Církev, věrná svědectví Písma, se často obrací ve svých modlitbách na „všemohoucího a věčného Boha“, a pevně věří, že „u Boha není nic nemožného“ (Lk 1,37).</em> (Srov. Gn 18,14; Mt 19,26)\n"
        }, 
        {
            "chapter": 12, 
            "caption": "", 
            "refs": "", 
            "id": 277, 
            "text": "<em>Bůh ukazuje svou všemohoucnost tím, že nás odvrací od našich hříchů a obnovuje s námi své přátelství svou milostí. „Bože, ty ukazuješ svou všemohoucnost nejvíce tím, že se smilováváš a nenecháváš nás bez pomoci ...“</em> (Římský misál, vstupní modlitba 26. neděle v mezidobí)\n"
        }, 
        {
            "chapter": 12, 
            "caption": "", 
            "refs": "", 
            "id": 278, 
            "text": "<em>Jak lze věřit, že nás Otec mohl stvořit, Syn vykoupit, Duch svatý posvětit, nevěříme-li, že Boží láska je všemohoucí?</em>\n"
        }, 
        {
            "chapter": 12, 
            "caption": "4. odstavec<br><b>STVOŘITEL</b>", 
            "refs": "", 
            "id": 279, 
            "text": "„Na počátku Bůh stvořil nebe a zemi“ (Gn 1,1). Těmito slavnostními slovy začíná Písmo svaté. Vyznání víry je přejímá a říká, že Bůh, všemohoucí Otec, je „Stvořitelem nebe i země“, (DS 30) „všeho viditelného i neviditelného“. (DS 150) Proto budeme napřed mluvit o Stvořiteli, pak o jeho stvořitelském díle a nakonec o pádu způsobeném hříchem, z něhož nás přišel pozvednout Ježíš Kristus, Boží Syn.\n"
        }, 
        {
            "chapter": 12, 
            "caption": "", 
            "refs": "288,1043", 
            "id": 280, 
            "text": "Stvoření je <em>základem</em> „všech spásonosných Božích plánů“, „počátkem dějin spásy“, (Kongregace pro klérus, <em>Directorium catecheticum generale</em>, 51) které vrcholí v Kristu. A naopak Kristovo tajemství je rozhodujícím světlem pro tajemství stvoření: zjevuje cíl, kvůli němuž „na počátku Bůh stvořil nebe i zemi“ (Gn 1,1): hned od počátku Bůh myslel na slávu nového stvoření v Kristu. (Srov. Řím 8,18-23)\n"
        }, 
        {
            "chapter": 12, 
            "caption": "", 
            "refs": "1095", 
            "id": 281, 
            "text": "<small>Proto čtení velikonoční vigilie, oslavy nového stvoření v Kristu, začínají vyprávěním o stvoření; podobně v byzantské liturgii je vyprávění o stvoření vždy prvním čtením vigilií velkých svátků Páně. Podle svědectví prvokřesťanských autorů postupuje výuka katechumenů ke křtu stejným způsobem.</small> (Srov. Heteria, <em>Peregrinatio ad loca sancta</em>, 46: PL 1, 1047; sv. Augustin, <em>De catechizandis rudibus</em>, 3,5)\n"
        }, 
        {
            "chapter": 12, 
            "caption": "<b>I. Katecheze o stvoření</b>", 
            "refs": "1730", 
            "id": 282, 
            "text": "Katecheze o stvoření má zásadní význam. Týká se samých základů lidského i křesťanského života, objasňuje totiž odpověď křesťanské víry na základní otázky, které si kladli lidé všech dob: „Odkud pocházíme?“ „Kam jdeme?“ „Jaký je náš původ?“ „Jaký je náš cíl?“ „Odkud pochází a kam směřuje všechno, co existuje?“ Obě otázky, totiž o původu a o konci, jsou neoddělitelné. Jsou rozhodující pro smysl a zaměření našeho života i našeho jednání.\n"
        }, 
        {
            "chapter": 12, 
            "caption": "", 
            "refs": "159,341", 
            "id": 283, 
            "text": "<small>Problém původu světa a člověka je předmětem četných vědeckých bádání, která mimořádně obohatila naše vědomosti o stáří a rozměrech vesmíru, o vzniku živých forem, o objevení se člověka. Tyto objevy nás tím více vybízejí k obdivu velikosti Stvořitele, k tomu, abychom mu děkovali za všechna jeho díla a za nadání a moudrost, kterou dal vědcům a badatelům. Ti pak mohou řící se Šalomounem: „Bůh sám mi dal pravé poznání o tom, co je, znát složení světa a sílu živlů ..., neboť mě poučila moudrost, která to stvořila všechno“ (Mdr 7,17-21).</small>\n"
        }, 
        {
            "chapter": 12, 
            "caption": "", 
            "refs": "", 
            "id": 284, 
            "text": "<small>Velký zájem, který tato bádání vzbuzují, je silně podněcován otázkou jiného řádu, která přesahuje vlastní pole přírodních věd. Nejde jen o to, vědět, kdy a jak hmotně vznikl vesmír, ani kdy se objevil člověk, jako spíše objevit, jaký je smysl takového původu: je-li ovládán čirou náhodou, slepým osudem, bezejmennou nutností, anebo přesažnou Bytostí, rozumnou a dobrou, která se nazývá Bůh. A pochází-li svět z Boží moudrosti a dobroty, proč existuje zlo? Odkud pochází? Kdo je za ně odpovědný? Je možné se od něho osvobodit?</small>\n"
        }, 
        {
            "chapter": 12, 
            "caption": "", 
            "refs": "28,295", 
            "id": 285, 
            "text": "<Small>Křesťanská víra byla už od počátku konfrontována s různými odpověďmi, jež se v otázce původu lišily od její odpovědi. Vždyť ve starobylých náboženstvích a kulturách jsou četné mýty týkající se původu světa. Jistí filozofové tvrdili, že všechno je Bůh, že svět je Bůh nebo že vznikání světa je vznikání Boha (panteismus); jiní tvrdili, že svět je nutný výron Boha, že vyvěrá z tohoto pramene a vrací se do něho; jiní zase zastávali názor, že existují dva věčné principy, Dobro a Zlo, Světlo a Temnota, ve stálém souboji (dualismus, manicheismus); podle některých z těchto pojetí svět (nebo alespoň hmotný svět) je prý špatný, je výplodem úpadku, a je tedy nutno jej odmítnout nebo se nad něj povznést (gnose); jiní připouštějí, že svět učinil Bůh, ale způsobem hodináře, který ho jednou udělal a pak jej prý ponechal sobě samému (deismus); jiní opět nepřipouštějí žádný transcendentní původ světa, ale vidí v něm čirou hru hmoty, která prý existuje odvždycky (materialismus). Všechny tyto pokusy o vysvětlení dokazují, že problém původu je trvalý a všeobecný. Toto hledání je člověku vlastní.</small>\n"
        }, 
        {
            "chapter": 12, 
            "caption": "", 
            "refs": "32,37", 
            "id": 286, 
            "text": "Lidský rozum je však jistě schopen najít odpověď na otázku původu všeho. Skutečně je možno s jistotou poznat existenci Boha Stvořitele skrze jeho díla ve světle lidského rozumu, (Srov. 1. vatikánský koncil: DS 3026) i když je toto poznání často zatemněno a zkresleno omylem. Proto víra přichází posílit a osvítit rozum ve správném chápání této pravdy: „Vírou poznáváme, že svět byl stvořen Božím slovem, takže to, co vidíme, nepovstalo z něčeho, co zde už bylo“ (Žid 11,3).\n"
        }, 
        {
            "chapter": 12, 
            "caption": "", 
            "refs": "107", 
            "id": 287, 
            "text": "Pravda o stvoření je tak důležitá pro celý lidský život, že Bůh ve své laskavosti chtěl svému lidu zjevit všechno, co je o tom nutno vědět z hlediska spásy. Kromě přirozeného poznání, které může mít o Stvořiteli každý člověk, (Srov. Sk 17,24-29; Řím 1,19-20) Bůh postupně zjevoval Izraeli tajemství stvoření. On, který vyvolil patriarchy, který vyvedl Izraele z Egypta a který tím, že ho vyvolil, ho stvořil a formoval, (Srov. Iz 43,1) se zjevuje jako ten, jemuž patří všechny národy země a celý svět, jako ten, který sám „učinil nebe i zemi“ (Ž 115,15).\n"
        }, 
        {
            "chapter": 12, 
            "caption": "", 
            "refs": "280,2569", 
            "id": 288, 
            "text": "Zjevení o stvoření je tedy neodlučitelné od zjevení a od uskutečnění smlouvy Boha, Jediného, s jeho lidem. Stvoření je zjeveno jako první krok k této smlouvě, jako první a všeobecné svědectví všemohoucí Boží lásky. (Srov. Gn 15,5; Jer 33,19-26) Pravda o stvoření je také vyjadřována se stále rostoucí silou v poselství proroků, (Srov. Iz 44,24) v modlitbě žalmů (Srov. Ž 104) a liturgie a v mudroslovných úvahách (Srov. Př 8,22-31) vyvoleného lidu.\n"
        }, 
        {
            "chapter": 12, 
            "caption": "", 
            "refs": "111,390", 
            "id": 289, 
            "text": "Mezi všemi slovy Písma svatého o stvoření zaujímají jedinečné místo první tři kapitoly knihy Genesis. Z literárního hlediska mohou mít tyto texty různé prameny. Inspirovaní autoři je umístili na začátek Písma, aby se tak jejich slavnostním jazykem vyjádřila pravda o stvoření, o jeho původu a o jeho cíli v Bohu, o tom, že má řád a je dobré, o povolání člověka a konečně o dramatu hříchu a o naději na spásu. Tato slova čtená ve světle Krista, v jednotě Písma svatého a živé tradice církve zůstávají hlavním pramenem katecheze o tajemství „počátku“: o stvoření, o pádu a o příslibu spásy.\n"
        }, 
        {
            "chapter": 12, 
            "caption": "<b>II. Stvoření — dílo Nejsvětější Trojice</b>", 
            "refs": "326", 
            "id": 290, 
            "text": "„Na počátku stvořil Bůh nebe i zemi“ (Gn 1,1). Tato první slova Písma obsahují tři tvrzení: věčný Bůh dal počátek všemu, co existuje mimo něho. Pouze on je Stvořitel (sloveso „stvořit“ - v hebrejštině „bara“ - má vždy jako subjekt Boha). Všechno, co existuje (vyjádřeno rčením „nebe i země“), závisí na tom, který mu dává bytí.\n"
        }, 
        {
            "chapter": 12, 
            "caption": "", 
            "refs": "241,331,703", 
            "id": 291, 
            "text": "„Na počátku bylo Slovo ... to Slovo byl Bůh ... Všechno povstalo skrze ně a bez něho nepovstalo nic“ (Jan 1,1-3). Nový zákon zjevuje, že Bůh stvořil všechno skrze věčné Slovo, svého milovaného Syna. „V něm bylo stvořeno všechno na nebi i na zemi ... Všecko je stvořeno skrze něho a pro něho. (Kristus) je dříve než všechno (ostatní) a všechno trvá v něm“ (Kol 1,16-17). Víra církve také dosvědčuje stvořitelskou činnost Ducha svatého: on je „dárcem života“, (Nicejsko-cařihradské vyznání víry) „Duch Stvořitel“, (Denní modlitba církve, hymnus „Veni Creator Spiritus“) „pramen veškerého dobra“. (Byzantská liturgie, tropář svatodušních nešpor)\n"
        }, 
        {
            "chapter": 12, 
            "caption": "", 
            "refs": "257,699", 
            "id": 292, 
            "text": "Stvořitelská činnost Syna a Ducha, naznačená ve Starém zákoně (Srov. Ž 33,6; 104,30; Gn 1,2-3) a zjevená v Nové smlouvě jako nerozlučně jednotná se stvořitelskou činností Otcovou, je jasně dosvědčena v pravidle víry církve: „Existuje jen jeden Bůh ... On je Otec, je Bůh, je Stvořitel, je Původce a je Uspořadatel. Učinil všechny věci <em>sám od sebe</em>, totiž svým slovem a svou moudrostí“, „skrze Syna a Ducha“, kteří jsou jakoby „jeho ruce“. (Sv. Irenej z Lyonu, <em>Adversus haereses</em>, 2,30,9 a 4,20,1) Stvoření je společné dílo Nejsvětější Trojice.\n"
        }, 
        {
            "chapter": 12, 
            "caption": "<b>III. „Svět byl stvořen k Boží slávě“</b>", 
            "refs": "337,344,759,1361", 
            "id": 293, 
            "text": "To je základní pravda, které Písmo i tradice učí a kterou oslavují: „Svět byl stvořen ke slávě Boží.“ (1. vatikánský koncil: DS 3025) Bůh stvořil všechny věci, vysvětluje svatý Bonaventura, „ne aby rozmnožil vlastní slávu, ale aby ji ukázal a sdělil“. (Non propter gloriam augendam, sed propter gloriam manifestandam et propter gloriam suam communicandam, sv. Bonaventura, <em>In libros sententiarum</em>, 2,1,2,2,1) Vždyť Bůh nemá jiný důvod ke stvoření než svou lásku a svou dobrotu: „Byl to klíč lásky, který otevřel jeho ruku, aby vznikli tvorové.“ („Aperta manu clave amoris creaturae prodierunt“, sv. Tomáš Akvinský, <em>In libros sententiarum</em>, 2, prol) A 1. vatikánský koncil učí:</p><p><small>„Tento jediný pravý Bůh na počátku časů svrchovaně dobrovolným rozhodnutím ve své dobrotě a svou všemohoucí silou stvořil z ničeho zároveň jak duchové, tak tělesné tvory, ne kvůli tomu, aby zvětšil svou blaženost, ani aby dosáhl své dokonalosti, nýbrž aby ji ukázal skrze dobra, která udílí svým tvorům.“</small> (1. vatikánský koncil: DS 3002)\n"
        }, 
        {
            "chapter": 12, 
            "caption": "", 
            "refs": "1722,1992,2809", 
            "id": 294, 
            "text": "Boží sláva záleží v tom, že se uskuteční toto zjevení a toto sdílení jeho dobroty, neboť kvůli tomu byl stvořen svět. Učinit, „abychom byli přijati za jeho děti skrze Ježíše Krista“, byl dobrotivý plán jeho vůle, „proto, aby se vzdávala chvála jeho vznešené dobrotivosti“ (Ef 1,5-6). „Vždyť slávou Boha je živý člověk a životem člověka je patření na Boha: jestliže Boží zjevení skrze stvoření zjednalo život všem bytostem, které žijí na zemi, tím více zjevení Otce skrze Slovo dá život těm, kdo vidí Boha.“ (Sv. Irenej z Lyonu, <em>Adversus haereses</em>, 4,20,7) Konečným cílem stvoření je, aby Bůh, „který je původcem všeho, byl také ‘všechno ve všem’ (1 Kor 15,28), a tak sobě zjednal slávu a nám blaženost“. (2. vatikánský koncil, AG 2)\n"
        }, 
        {
            "chapter": 12, 
            "caption": "<b>IV. Tajemství stvoření</b><br>BŮH TVOŘÍ S MOUDROSTÍ A LÁSKOU", 
            "refs": "216,1951", 
            "id": 295, 
            "text": "Věříme, že Bůh stvořil svět podle své moudrosti. (Srov. Mdr 9,9) Svět není plodem žádné nutnosti, slepého osudu nebo náhody. Věříme, že svět pochází ze svobodné vůle Boha, který chtěl, aby se tvorové podíleli na jeho bytí, na jeho moudrosti a na jeho dobrotě: „Pane ... stvořil jsi všechno, z tvé vůle to povstalo“ (Zj 4,11). „Jak četná jsou tvá díla, Hospodine! Všechno jsi moudře učinil“ (Ž 104,24). „Dobrotivý je Hospodin ke všem a soucit má se všemi svými tvory“ (Ž 145,9).\n"
        }, 
        {
            "chapter": 12, 
            "caption": "", 
            "refs": "285", 
            "id": 296, 
            "text": "Věříme, že ke stvoření Bůh nepotřebuje nic předem existujícího ani žádné pomoci. (1. vatikánský koncil: DS 3002) Stvoření není ani žádný nutný výron božské podstaty. (Srov. 1. vatikánský koncil: DS 3023-3024) Bůh tvoří svobodně „z ničeho“: (4. lateránský koncil: DS 800; 1. vatikánský koncil: DS 3025)</p><p><small>„Co by na tom bylo zvláštního, kdyby Bůh vytvořil svět z nějaké předem existující hmoty? Řemeslník, když se mu dá materiál, udělá z něho, co chce. Avšak Boží moc se projevuje právě v tom, že vychází z ničeho a udělá všechno, co chce.“</small> (Sv. Teofil z Antiochie, <em>Ad Autolycum</em>, 2,4; PG 6, 1052)\n"
        }, 
        {
            "chapter": 12, 
            "caption": "", 
            "refs": "338", 
            "id": 297, 
            "text": "Víra ve stvoření „z ničeho“ je dosvědčena v Písmu jako pravda plná příslibu a naděje. Takto povzbuzuje matka sedm synů k mučednictví:</p><p><small>„Nevím, jak jste vznikli v mém lůně, já jsem vám nedarovala ducha a život, ani jsem nikomu z vás nedala dohromady všechny části těla. Proto tedy Stvořitel světa, který dává vzniknout člověku při zrození a zná původ všech věcí, vám ve své milosti daruje život znovu, když teď dáváte přednost jeho zákonům před sebou samými ... Prosím tě, dítě, pohlédni k nebi i na zemi, na všechno, co je zde vidět, a věz, že to Bůh udělal ne z toho, co bylo, a že lidský rod takto povstal“ (2 Mak 7,22-23.28).</small>\n"
        }, 
        {
            "chapter": 12, 
            "caption": "", 
            "refs": "992,1375", 
            "id": 298, 
            "text": "Protože Bůh může stvořit z ničeho, může také působením Ducha svatého dát hříšníkům život duše tím, že jim stvoří čisté srdce, (Srov. Ž 51,12) a zesnulým při vzkříšení život těla, neboť on „oživuje mrtvé a volá k bytí to, co není“ (Řím 4,17). A jestliže Bůh mohl svým slovem dát zazářit z temnot světlu, (Srov. Gn 1,3) pak také může dát světlo víry těm, kteří ho neznají. (Srov. 2 Kor 4,6)\n"
        }, 
        {
            "chapter": 12, 
            "caption": "BŮH TVOŘÍ SVĚT USPOŘÁDANÝ A DOBRÝ", 
            "refs": "41,339,358,1147,2415", 
            "id": 299, 
            "text": "Jestliže Bůh stvořil svět moudře, dal stvoření i řád: „Ty jsi vše uspořádal s mírou, počtem a vahou“ (Mdr 11,20). Stvoření učiněné skrze věčné Slovo a v něm, „obrazu neviditelného Boha“ (Kol 1,15), je určeno a zaměřeno na člověka, Boží obraz, (Srov. Gn 1,26) který je povolán k osobnímu vztahu s Bohem. Protože náš rozum se podílí na světle božského intelektu, může chápat, co nám Bůh říká skrze své stvoření, (Srov. Ž 19,2-5) i když zajisté jen s velkým úsilím a v duchu pokory a úcty před Stvořitelem a jeho dílem. (Srov. Job 42,3) Stvoření vzešlé z Boží dobroty má na této dobrotě účast („A viděl Bůh, že je to dobré ... velmi dobré“: Gn 1,4.10.12.18.21.31). Vždyť Bůh chtěl stvoření jako dar člověku, jako dědictví, které mu určil a svěřil. Církev při mnoha příležitostech musela hájit, že stvoření, včetně hmotného světa, je dobré. (Sv. Lev Veliký, List <em>Quam laudabiliter</em>: DS 286; 1. synoda v Braga: DS 455-463; 4. lateránský koncil: DS 800; florentský koncil [1442]: DS 1333; 1. vatikánský koncil: DS 3002)\n"
        }, 
        {
            "chapter": 12, 
            "caption": "BŮH PŘESAHUJE STVOŘENÍ A JE V NĚM PŘÍTOMEN", 
            "refs": "42,223", 
            "id": 300, 
            "text": "Bůh je nekonečně větší než všechna jeho díla: (Srov. Sir 43,28) „Svou velebností převýšil nebesa“ (Ž 8,2), „jeho velikost je nevýstižná“ (Ž 145,3). Protože však je svrchovaný a svobodný Stvořitel a první příčina všeho, co existuje, je přítomen v nejhlubším nitru svých tvorů: „V něm žijeme ... hýbáme se a jsme“ (Sk 17,28). Podle slov svatého Augustina on je „vyšší než to, co je ve mně nejvyšší, a hlubší než to, co je ve mně nejhlubší“. (Superior summo meo et interior intimo meo, sv. Augustin, <em>Confessiones</em> /Vyznání/, 3,6,11)\n"
        }, 
        {
            "chapter": 12, 
            "caption": "BŮH UCHOVÁVÁ A ŘÍDÍ STVOŘENÍ", 
            "refs": "396,1951", 
            "id": 301, 
            "text": "Po stvoření Bůh neponechal své tvorstvo jeho osudu. Nedává mu jen bytí a existenci: v každé chvíli mu uchovává bytí, dává mu schopnost jednat a vede ho k jeho cíli. Uznat tuto naprostou závislost na Stvořiteli je zdrojem moudrosti, svobody, radosti a důvěry:</p><p><small> „Vždyť ty miluješ všechno, co je, a nic si neošklivíš z toho, cos udělal, neboť kdybys něco nenáviděl, nestvořil bys to. Jak by něco mohlo trvat, kdybys to nechtěl, nebo se uchovat, kdybys to nepovolal k bytí? Ale ty máš na všechno ohled, poněvadž je to tvé, vládce, milující život“ (Mdr 11,24-26).</small>\n"
        }, 
        {
            "chapter": 12, 
            "caption": "<b>V. Bůh uskutečňuje svůj plán: Boží prozřetelnost</b>", 
            "refs": "", 
            "id": 302, 
            "text": "Stvoření má svou vlastní dobrotu a dokonalost, ale nevyšlo z rukou Stvořitele zcela dokončené. Je stvořeno tak, že je „na cestě“ (<em>in statu viae</em>) ke konečné dokonalosti, k jaké je Bůh určil;tu však má teprve dosáhnout. Záměry, kterými Bůh vede stvoření k této dokonalosti, nazýváme Boží prozřetelností.</p><p><small>„Bůh uchovává a řídí svou prozřetelností všechno, co stvořil, ‘mocně se rozpíná od jednoho konce světa k druhému’ (Mdr 8,1). Vždyť ‘před jeho očima je všechno nahé a odkryté’ (Žid 4,13), i to, co vykonají tvorové svým svobodným jednáním.“ </small> (1. vatikánský koncil: DS 3003.)\n"
        }, 
        {
            "chapter": 12, 
            "caption": "", 
            "refs": "269", 
            "id": 303, 
            "text": "Svědectví Písma je jednoznačné: péče Boží prozřetelnosti je <em>konkrétní a bezprostřední</em>; stará se o všechno od nejmenších věcí až po největší světové a dějinné události. Posvátné knihy zdůrazňují naprostou Boží svrchovanost nad během událostí: „Bůh náš je na nebesích, učinil všechno, co chtěl“ (Ž 115,3); a o Kristu se říká: „Když on otevře, nikdo nemůže zavřít, a když on zavře, nikdo nemůže otevřít“ (Zj 3,7); člověk má v srdci mnoho plánů, „jen Hospodinův úradek se však uskuteční“ (Př 19,21).\n"
        }, 
        {
            "chapter": 12, 
            "caption": "", 
            "refs": "2568", 
            "id": 304, 
            "text": "Tak je vidět, že Duch svatý, hlavní autor Písma svatého, často přičítá skutky Bohu, aniž by se zmiňoval o druhotných příčinách. Není to však primitivní „způsob vyjadřování“, nýbrž výrazný způsob, jak připomenout Boží prvenství a jeho absolutní svrchovanost nad dějinami a světem, (Srov. Iz 10,5-15; 45,5-7; Dt 32,39; Sir 11,14.) a tak vychovávat k důvěře v něho. Modlitba žalmů je velikou školou této důvěry. (Srov. Ž 22; 32; 35; 103; 138; atd.)\n"
        }, 
        {
            "chapter": 12, 
            "caption": "", 
            "refs": "2115", 
            "id": 305, 
            "text": "Ježíš požaduje synovskou odevzdanost do prozřetelnosti nebeského Otce, který se stará o ty nejnepatrnější potřeby svých dětí: „Nedělejte si proto starost a neříkejte: Co budeme jíst? nebo: Co budeme pít? nebo: Do čeho se oblečeme? ... Váš nebeský Otec přece ví, že to všechno potřebujete. Nejprve tedy hledejte Boží království a jeho spravedlnost, a to všechno vám bude přidáno“ (Mdr 6,31-33). (Srov. Mt 10,29-31.)\n"
        }, 
        {
            "chapter": 12, 
            "caption": "PROZŘETELNOST A DRUHOTNÉ PŘÍČINY", 
            "refs": "1884,1951", 
            "id": 306, 
            "text": "Bůh je svrchovaným pánem svého plánu. Avšak k jeho uskutečnění používá i spolupráce tvorů. To není známka slabosti, nýbrž velikosti a dobroty všemohoucí Boha. Vždyť Bůh nedává svým tvorům jen existenci, ale i důstojnost vlastního jednání, aby jedni byli příčinou a počátkem druhých a aby tak spolupracovali na splnění jeho plánu.\n"
        }, 
        {
            "chapter": 12, 
            "caption": "", 
            "refs": "106,373,618,1954,1505,2427,2738", 
            "id": 307, 
            "text": "Bůh dává lidem také moc, aby se svobodně podíleli na jeho prozřetelnosti tím, že jim svěřil odpovědnost „podmanit si zemi“ a panovat nad ní. (Srov. Gn 1,26-28.) Tím dal Bůh možnost lidem, aby byli rozumnou a svobodnou příčinou k dokončení díla stvoření tím, že budou zdokonalovat jeho soulad k vlastnímu dobru i k dobru svých bližních. Lidé mohou často jako bezděční spolupracovníci s Boží vůlí svobodně vstoupit do Božího plánu svými skutky, svými modlitbami, ale i svým utrpením. (Srov. Kol 1,24.) Tak se pak plně stávají „Božími spolupracovníky“ (1 Kor 3,9) a jeho království. (Srov. Kol 4,11.)\n"
        }, 
        {
            "chapter": 12, 
            "caption": "", 
            "refs": "970", 
            "id": 308, 
            "text": "Je neoddělitelnou pravdou od víry v Boha Stvořitele, že Bůh působí ve veškerém jednání svých tvorů. On je první příčina, která působí ve druhých příčinách a skrze ně: „Vždyť i to, že chcete, i to, že pak jednáte, působí přece ve vás Bůh, abyste se mu mohli líbit“ (Flp 2,13). (Srov. 1 Kor 12,6.) Tato pravda nijak nezmenšuje důstojnost tvora, naopak ji zvyšuje. Vždyť tvor, učiněný Boží mocí, moudrostí a dobrotou z ničeho, nemůže nic, je-li odříznut od vlastního původu, protože „bez Stvořitele se ztrácí“; (2. vatikánský koncil, GS 36.) tím méně pak může dosáhnout svého posledního cíle bez pomoci milosti. (Srov. Mt 19,26; Jan 15,5; Fil 4,13.)\n"
        }, 
        {
            "chapter": 12, 
            "caption": "PROZŘETELNOST A POHORŠENÍ ZLA", 
            "refs": "164,385,2850", 
            "id": 309, 
            "text": "Jestliže Bůh, všemohoucí Otec, Stvořitel uspořádaného a dobrého světa, se stará o všechny své tvory, proč existuje zlo? Na tuto otázku, tak naléhavou jako nevyhnutelnou, tak bolestnou jako tajemnou, nemůže stačit žádná ukvapená odpověď. Křesťanská víra ve svém celku představuje odpověď na tuto otázku: Dobrota stvoření, drama hříchu, shovívavá láska Boha, který vychází vstříc člověku svými úmluvami, vykupitelským vtělením svého Syna, darem Ducha, shromážděním církve, silou svátostí, povoláním k blaženému životu, který se předem předkládá souhlasu svobodných tvorů, ale o který se mohou též předem - a to je úděsné tajemství - připravit! <em>V křesťanském poselství není jediný bod, který by z jistého hlediska nebyl odpovědí na problém zla.</em>\n"
        }, 
        {
            "chapter": 12, 
            "caption": "", 
            "refs": "412,342,1042-1050", 
            "id": 310, 
            "text": "Proč však Bůh nestvořil tak dokonalý svět, aby v něm nemohlo existovat žádné zlo? Bůh ve své nekonečné moci by mohl vždy stvořit něco lepšího. (Srov. sv. Tomáš Akvinský, <em>Summa theologiae</em>, I,25,6.) Nicméně Bůh ve své nekonečné moudrosti a dobrotě chtěl svobodně stvořit svět, který je „na cestě“ ke konečné dokonalosti. V Božím plánu toto postupné zdokonalování s sebou nese, že se objeví některé bytosti a jiné vymizí, s něčím dokonalejším přichází i něco méně dokonalého, příroda se někdy zvelebuje a jindy ničí. Tak tedy zároveň s fyzickým dobrem existuje i <em>fyzické zlo</em> potud, dokud stvoření nedosáhne své dokonalosti. (Srov. sv. Tomáš Akvinský, <em>Summa contra gentiles</em>, 3,71.)\n"
        }, 
        {
            "chapter": 12, 
            "caption": "", 
            "refs": "396,1849", 
            "id": 311, 
            "text": "Andělé a lidé, rozumní a svobodní tvorové, mají směřovat ke svému poslednímu cíli svobodným rozhodnutím a dávat mu z lásky přednost. Mohou ovšem sejít na scestí. Ve skutečnosti opravdu zhřešili. Tím vstoupilo do světa <em>mravní zlo</em>, a to je nezměrně horší než fyzické zlo. Bůh není příčinou mravního zla ani přímo, ani nepřímo. (Srov. sv. Augustin, <em>De libero arbitrio</em>, 1,1,1: PL 32, 1221-1223; sv. Tomáš Akvinský, <em>Summa theologiae</em>, I-II,79,1.) Avšak dopouští je, protože respektuje svobodu svého tvora, a dokáže z něj tajemně vytěžit dobro: </p><p><small> „Vždyť všemohoucí Bůh ..., protože je svrchovaně dobrý, by nikdy nepřipustil, aby v jeho dílech existovalo jakékoliv zlo, kdyby nebyl dostatečně mocný a dobrý, aby ze samotného zla vytěžil dobro.“ (Sv. Augustin, <em>Enchiridion de fide, spe et caritate</em>, 11,3.)</small>\n"
        }, 
        {
            "chapter": 12, 
            "caption": "", 
            "refs": "598-600,1994", 
            "id": 312, 
            "text": "A tak časem je možno objevit, že Bůh ve své všemohoucí prozřetelnosti může vytěžit dobro z následků zla, a to i mravního, které způsobili jeho tvorové: „A tak jste mě sem neposlali vy, ale Bůh ...“, říká Josef svým bratřím, „vy jste proti mně zamýšleli zlo, Bůh však zamýšlel dobro,... aby zachoval naživu četný lid“ (Gn 45,8; 50,20). (Srov. Tob 2,12-18 Vulg.) Z největšího mravního zla, které kdy bylo spácháno, z odmítnutí a zabití Božího Syna, což bylo způsobeno hříchem všech lidí, vytěžil Bůh přemírou své milosti (Srov. Řím 5,20.) největší dobra: oslavu Krista a naše vykoupení. Tím se ovšem zlo nestává dobrem.\n"
        }, 
        {
            "chapter": 12, 
            "caption": "", 
            "refs": "227", 
            "id": 313, 
            "text": "„Těm, kteří milují Boha, všecko napomáhá k dobrému“ (Řím 8,28). Svědectví světců nepřestávají potvrzovat tuto pravdu: </p><p><small> Svatá Kateřina Sienská říká „těm kteří se pohoršují a bouří kvůli tomu, co na ně přichází: Všechno pochází z lásky, vše je zaměřeno na spásu člověka, Bůh nedělá nic, co by nevedlo k tomuto cíli“.(Sv. Kateřina Sienská, <em>Dialogi</em>, 4,138.) </p><p>A svatý Tomáš Morus utěšuje dceru krátce před svou mučednickou smrtí: „Nemůže se stát nic, co Bůh nechce. Takže cokoli on chce, i když se nám to zdá sebehorší, je ve skutečnosti pro nás to nejlepší.“(Sv. Tomáš Morus, Dopis Markéty Roperové adresovaný Alici Alingtonové o rozhovoru s otcem ve vězení; srov. Denní modlitba Církve, 2. čtení na 22. červen.) </p><p>A Juliána z Norwiche: „Naučila jsem se díky Boží milosti, že se musím přidržovat pevně víry a s nemenší pevností věřit, že všechno skončí dobře ... Ty sama uvidíš, že všechny věci budou k dobru.“ (Juliána z Norwiche, <em>Revelation of Divine Love</em> /Zjevení božské lásky/, 32.)</small>\n"
        }, 
        {
            "chapter": 12, 
            "caption": "", 
            "refs": "1040,2550", 
            "id": 314, 
            "text": "Pevně věříme, že Bůh je Pánem světa a dějin, avšak cesty jeho prozřetelnosti nám často zůstávají neznámé. Jen na konci, až skončí naše částečné poznání a budeme vidět Boha „tváří v tvář“ (1 Kor 13,12), plně poznáme cesty, kterými Bůh, i přes dramara zla a hříchu, vedl své stvoření až k odpočinku onoho definitivního <em>Sabatu</em>(Srov. Gn 2,2.) (sedmého dne), pro nějž stvořil nebesa i zemi.\n"
        }, 
        {
            "chapter": 12, 
            "caption": "Souhrn", 
            "refs": "", 
            "id": 315, 
            "text": "<em>Stvořením světa a člověka vydal Bůh první a všeobecné svědectví o své všemohoucí lásce i o své moudrosti a první zvěst o svém „dobrotivém plánu“, který vrcholí v novém stvoření v Kristu.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 316, 
            "text": "<em>I když dílo stvoření je přičítáno zvláště Otci, je stejně pravdou víry, že Otec, Syn a Duch svatý jsou jediným a nerozdílným principem stvoření.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 317, 
            "text": "<em>Bůh sám stvořil vesmír svobodně, přímo a bez jakékoliv pomoci.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 318, 
            "text": "<em>Žádný z tvorů nemá nekonečnou moc, která je nezbytná ke „stvoření“ ve vlastním slova smyslu, to znamená vytvořit něco, co neexistovalo, a dát tomu bytí (povolat k existenci z „ničeho“).</em> (Srov. Kongregace pro katolickou výchovu, dekret z 27. července 1914; <em>Theses approbatae philosophiae tomisticae</em>: DS 3624.)\n"
        }, 
        {
            "chapter": 12, 
            "caption": "", 
            "refs": "", 
            "id": 319, 
            "text": "<em>Bůh stvořil svět, aby ukázal a sdělil svou slávu. Aby jeho tvorové měli účast na jeho pravdě, na jeho dobrotě, na jeho kráse: je to tedy sláva, pro niž je Bůh stvořil.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 320, 
            "text": "<em>Bůh, který stvořil vesmír, jej uchovává v existenci svým Slovem, což je Syn, který „všechno udržuje svým mocným slovem“ (Žid 1,3), a skrze Ducha Stvořitele, který dává život.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 321, 
            "text": "<em>Boží prozřetelnost spočívá v záměrech, kterými Bůh s moudrostí a láskou vede všechny tvory k jejich konečnému cíli.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 322, 
            "text": "<em>Kristus nás vybízí k synovské odevzdanosti v prozřetelnost našeho nebeského Otce (Srov. Mt 6,26-34.) a apoštol svatý Petr mu přisvědčuje: Na Boha „hoďte všechnu svou starost, vždyť jemu na vás záleží“ (1 Petr 5,7).</em> (Srov. Ž 55,23.)\n"
        }, 
        {
            "chapter": 12, 
            "caption": "", 
            "refs": "", 
            "id": 323, 
            "text": "<em>Boží prozřetelnost působí také skrze činnost tvorů. Bůh dává lidským bytostem možnost svobodně spolupracovat na svých plánech.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 324, 
            "text": "<em>To, že Bůh dopouští fyzické i mravní zlo, zůstává tajemstvím, které Bůh osvětluje ve svém Synu, Ježíši Kristu, který zemřel a vstal z mrtvých, aby přemohl zlo. Víra nám dává jistotu, že Bůh by nedopustil zlo, kdyby ze samého zla nevytěžil dobro, a to cestami, které poznáme plně až ve věčném živote.</em>\n"
        }, 
        {
            "chapter": 12, 
            "caption": "5. odstavec<br><b>NEBE A ZEMĚ</b>", 
            "refs": "", 
            "id": 325, 
            "text": "Apoštolské vyznání víry hlásá, že Bůh je Stvořitel „nebe i země“, a nicejsko-cařihradské vyznání víry říká výslovně: Stvořitel „všeho viditelného i neviditelného“.\n"
        }, 
        {
            "chapter": 12, 
            "caption": "", 
            "refs": "290,1023,2794", 
            "id": 326, 
            "text": "V Písmu svatém znamená výraz „nebe a země“ všechno, co existuje, celé stvoření. Poukazuje také v rámci stvoření na pouto, které zároveň spojuje a rozlišuje nebe a zemi: „Země“ je svět lidí. (Srov. Ž 115,16.) „Nebe“ nebo „nebesa“ může označovat oblohu, (Srov. Ž 19,2.) ale také „místo“ vlastní Bohu, on je náš „Otec v nebesích“ (Mt 5,16), (Srov. Ž 115,16.) a proto označuje i „nebe“, které je eschatologickou (konečnou) slávou. A konečně se výrazem „nebe“ označuje také „místo“ duchových tvorů - andělů - kteří obklopují Boha.\n"
        }, 
        {
            "chapter": 12, 
            "caption": "", 
            "refs": "296", 
            "id": 327, 
            "text": "Vyznání víry 4. lateránského koncilu tvrdí, že Bůh „na samém počátku časů stvořil z ničeho obojí řád stvoření, duchový i tělesný, to je anděly i pozemský svět; potom člověka, který se podílí na obojím, protože sestává z duše a těla“. (4. lateránský koncil: DS 800; srov. 1. vatikánský koncil: DS 3002 a Pavel VI., Vyznání víry Božího lidu, 8.)\n"
        }, 
        {
            "chapter": 12, 
            "caption": "<b>I. Andělé</b><br>EXISTENCE ANDĚLŮ — PRAVDA VÍRY", 
            "refs": "150", 
            "id": 328, 
            "text": "Existnce duchových, netělesných bytostí, které Písmo svaté obvykle nazývá anděly, je pravda víry. Svědectví Písma je tak jasné, jako jednomyslnost tradice.\n"
        }, 
        {
            "chapter": 12, 
            "caption": "KDO JSOU?", 
            "refs": "", 
            "id": 329, 
            "text": "Svatý Augustin o nich říká: „Anděl je název úkolu, ne přirozenosti. Ptáš-li se, jak se nazývá tato přirozenost, je to duch; ptáš-li se, jaký má úkol, je to anděl. Podle toho, co je, je duch, podle toho, co koná, je anděl.“ (Angelus officii nomen est, non naturae. Quaeris nomen huius naturae, spiritus est; quaeris officium, angelus est: ex eo quod est, spiritus est, ex eo quod agit, angelus“, sv. Augustin, <em>Enarratio in Psalmos</em>, 103,1,15.) Andělé jsou celým svým bytím Boží <em>služebníci</em> a poslové. Protože „andělé v nebi stále hledí na tvář svého Otce“ (Mt 18,10), jsou „dbalí jeho rozkazů, poslušní na jeho slovo“ (Ž 103,20).\n"
        }, 
        {
            "chapter": 12, 
            "caption": "", 
            "refs": "", 
            "id": 330, 
            "text": "Jako bytosti čistě <em>duchové</em> mají rozum a vůli: jsou to bytosti osobní (Srov. Pius XII., encyklika <em>Humani generis</em>: DS 3891.) a nesmrtelné. (Srov. Lk 20,36.) Všechny viditelné tvory převyšují dokonalostí, jak o tom svědčí lesk jejich slávy. (Srov. Dan 10,9-12.)\n"
        }, 
        {
            "chapter": 12, 
            "caption": "KRISTUS „A S NÍM VŠICHNI ANDĚLÉ“", 
            "refs": "291", 
            "id": 331, 
            "text": "Kristus je středem andělského světa. Jsou to „jeho andělé“: „Až přijde Syn člověka ve slávě a s ním všichni andělé ...“ (Mt 25,31). Jsou jeho, protože jsou stvořeni <em>skrze něho a pro něho</em>: „V něm bylo stvořeno všechno na nebi i na zemi, (svět) viditelný i neviditelný: ať jsou to (andělé) při trůnu, ať jsou to panstva, ať jsou to knížata, ať jsou to mocnosti. Všecko je stvořeno skrze něho a pro něho“ (Kol 1,16). Jsou jeho ještě více, protože z nich udělal posly svého plánu spásy: „Což nejsou všichni (andělé) jen duchové, poslaní k tomu, aby sloužili těm, kdo mají jako dědictví dostat spásu?“ (Žid 1,14).\n"
        }, 
        {
            "chapter": 12, 
            "caption": "", 
            "refs": "", 
            "id": 332, 
            "text": "Od počátku stvoření (Srov. Job 38,7.) a po celou dobu dějin spásy, zdáli či zblízka, hlásají andělé tuto spásu a slouží při uskutečňování Božího záměru: uzavírají pozemský ráj, (Srov. Gn 3,24.) chrání Lota, (Srov. Gn 19.) zachraňuje Hagar a její dítě, (Srov. Gn 21,17.) zachytí Abrahámovu ruku, (Srov. Gn 22,11.) skrze jejich službu je sdělován zákon, (Srov. Sk 7,53) vedou Boží lid, (Srov. Ex 23,20-23.) ohlašují narození (Srov. Sd 13.) a povolání (Srov. Sd 6,11-24; Iz 6,6.) a pomáhají prorokům, (Srov. 1 Král 19,5.) abychom uvedli alespoň některé příklady. A konečně anděl Gabriel oznamuje narození Předchůdce Páně i samotného Ježíše. (Srov. Lk 1,11.26.)\n"
        }, 
        {
            "chapter": 12, 
            "caption": "", 
            "refs": "559", 
            "id": 333, 
            "text": "Celý život vtěleného Slova od vtělení po nanebevstoupení je obklopen klaněním a službou andělů. Když Bůh uvádí svého Prvorozeného do světa, říká: „Ať se mu klanějí všichni Boží andělé“ (Žid 1,6). Jejich chvalozpěv při Kristově narození nepřestal znít ve chvalozpěvu církve: „Sláva na výsostech Bohu ...“ (Lk 2,14). Andělé ochraňují Ježíšovo dětství, (Srov. Mt 1,20; 2,13.19.) obsluhují Ježíše na poušti, (Srov. Mk 1,12; Mt 4,11.) dodávají mu síly ve smrtelné úzkosti, (Srov. Lk 22,43.) i když by ho mohli zachránit z rukou nepřátel (Srov. Mt 26,53.) jako kdysi Izrael. (Srov. 2 Mak 10,29-30; 11,8.) Andělé také „evangelizují“ (Lk 2,10) tím, že oznamují radostnou zvěst o vtělení (Srov. Lk 2,8-14.) a Kristově vzkříšení. (Srov. Mk 16,5-7.) Při Kristově návratu, který ohlašují, (Srov. Sk 1,10-11.) mu budou sloužit při jeho soudu. (Srov. Mt 13,41; 24,31; Lk 12,8-9.)\n"
        }, 
        {
            "chapter": 12, 
            "caption": "ANDĚLÉ V ŽIVOTĚ CÍRKVE", 
            "refs": "182", 
            "id": 334, 
            "text": "Stejně se těší z tajemné a mocné pomoci andělů celý život církve. (Srov. Sk 5,18-20; 8,26-29; 10,3-8; 12,6-11; 27,23-25.)\n"
        }, 
        {
            "chapter": 12, 
            "caption": "", 
            "refs": "1138", 
            "id": 335, 
            "text": "Církev se spojuje v liturgii s anděly, aby se klaněla třikrát svatému Bohu; (Římský misál, „Sanctus“.) vzývá jejich pomoc (tak v „In paradisum deducat te angeli„ - Ať tě andělé doprovázejí do ráje - z pohřebních obřadů (Pohřební obřady, 50.) nebo také v „Hymnu cherubínů“ z byzantské liturgie (Liturgie sv. Jana Zlatoústého, Hymnus cherubínů)) a slaví zvlášť památku některých andělů (Sv. Michaela, sv. Gabriela, sv. Rafaela, andělů strážných).\n"
        }, 
        {
            "chapter": 12, 
            "caption": "", 
            "refs": "1020", 
            "id": 336, 
            "text": "Od svého počátku (Srov. Mt 18,10.) až k hodině smrti (Srov. Lk 16,22.) je lidský život obklopen ochranou andělů (Srov. Ž 34,8; 91,10-13.) a jejich přímluvou. (Srov. Job 33,23-24; Zach 1,12; Tob 12,12.) „Každý věřící má u sebe anděla jako ochránce a pastýře, aby ho vedl k životu.“ (Sv. Basil z Caesareje, <em>Adversus Eunomium</em>, 3,1: PG 29, 656B.) Křesťanský život má již zde na zemi ve víře podíl na blaženém společenství andělů a lidí sjednocených v Bohu.\n"
        }, 
        {
            "chapter": 12, 
            "caption": "<b>II. Viditelný svět</b>", 
            "refs": "290,293", 
            "id": 337, 
            "text": "Bůh stvořil viditelný svět v celém jeho bohatství, v jeho rozmanitosti a řádu. Písmo symbolicky představuje dílo Stvořitele, jako božskou „práci“ v pořadí šesti dní, která končí „odpočinkem“ sedmého dne. (Srov. Gn 1,1-2,4.) Posvátný text týkající se stvoření učí pravdy zjevené Bohem pro naši spásu. (2. vatikánský koncil, DV 11.) Pravdy, které umožňují „uznávat vnitřní podstatu všeho stvořeného, jeho hodnotu a zaměření k oslavě Boha“. (2. vatikánský koncil, LG 36.)\n"
        }, 
        {
            "chapter": 12, 
            "caption": "", 
            "refs": "297", 
            "id": 338, 
            "text": "<em>Neexistuje nic, co by nevděčilo za svou existenci Bohu Stvořiteli.</em> Svět měl svůj počátek, když byl Božím slovem učiněn z ničeho; všechny existující bytosti, celá příroda, celé lidské dějiny mají kořen v této prvotní události: je to sám tvůrčí akt, jímž vznikl svět a začal čas. (Srov. sv. Augustin, <em>De Genesi contra Manichaeos</em>, 1,2,4: PL 36, 175.)\n"
        }, 
        {
            "chapter": 12, 
            "caption": "", 
            "refs": "226,299,2501", 
            "id": 339, 
            "text": "<em>Každý tvor je svým vlastním způsobem dobrý a dokonalý.</em> O každém díle „šesti dnů“ je řečeno: „A viděl Bůh, že je to dobré.“ Patří k samému pojmu stvoření, že „všechny věci mají vlastní trvalost, pravdivost, hodnotu, vlastní zákony i uspořádání“. (2. vatikánský koncil, GS 36.) Různí tvorové, které Bůh chtěl v jejich vlastním bytí, jsou každý svým způsobem odleskem nekonečné Boží moudrosti a dobroty. Proto každý člověk, aby se vyhnul nezřízenému užívání věcí, které pohrdá Stvořitelem a přináší zhoubné následky lidem i jejich prostředí, má respektovat dobrotu, jež je každému stvoření vlastní.\n"
        }, 
        {
            "chapter": 12, 
            "caption": "", 
            "refs": "1937", 
            "id": 340, 
            "text": "<em>Vzájemná závislost tvorů</em> je Boží záměr. Slunce a měsíc, cedr i malý květ, orel i vrabec: pohled na jejich nesčetné rozmanitosti a nerovnosti nám říká, že žádný tvor si sám nestačí, že tvorové existují jen ve vzájemné závislosti, aby se navzájem doplňovali a sloužili jeden druhému.\n"
        }, 
        {
            "chapter": 12, 
            "caption": "", 
            "refs": "283,2500", 
            "id": 341, 
            "text": "<em>Krása vesmíru.</em> Řád a harmonie stvořeného světa vyvěrají z rozmanitosti bytostí a z jejich vzájemných vztahů. Člověk tyto vztahy postupně objevuje jako přírodní zákony. Jsou předmětem obdivu vědců. Krása stvoření je odleskem nekonečné krásy Stvořitele. Má vnukat úctu a podřízenost rozumu a vůle člověka.\n"
        }, 
        {
            "chapter": 12, 
            "caption": "", 
            "refs": "310", 
            "id": 342, 
            "text": "<em>Hierarchie tvorů</em> je vyjádřena pořadím „šesti dnů“, které postupuje od méně dokonalého k dokonalejšímu. Bůh miluje všechny své tvory, (Srov. Ž 145,9.) o každého se stará, dokonce i o vrabce. A přece Ježíš říká: „Máte větší cenu než všichni vrabci“ (Lk 12,7); a dále: „Oč větší cenu má člověk než ovce!“ (Mt 12,12).\n"
        }, 
        {
            "chapter": 12, 
            "caption": "", 
            "refs": "355", 
            "id": 343, 
            "text": "<em>Člověk je vrcholem</em> díla stvoření. Inspirované vyprávění to vyjadřuje tím, že jasně rozlišuje stvoření člověka od stvoření ostatních tvorů. (Srov. Gn 1,26.)\n"
        }, 
        {
            "chapter": 12, 
            "caption": "", 
            "refs": "293,1218,1939,2416", 
            "id": 344, 
            "text": "<em>Mezi všemi tvory existuje solidarita</em>, protože mají všichni téhož Stvořitele a všichni jsou zaměřeni k jeho slávě: </p><p><small>„Ať tě chválí, můj Pane, všechno, co jsi stvořil, zvláště pak bratr slunce, neboť on je den a dává nám světlo, je krásný a září velikým leskem, vždyť je, Nejvyšší, tvým obrazem.<br>Ať tě chválí, můj Pane, sestra voda, která je velmi užitečná, pokorná, vzácná a čistá.<br>Ať tě chválí, můj Pane, naše sestra, matka země, která nás živí a slouží nám a rodí rozličné plody s pestrými květy a trávu.<br>Chvalte mého Pána, dobrořečte a děkujte mu a služte mu s velikou pokorou.“ </small>(Sv. František z Assisi, Píseň bratra slunce.)\n"
        }, 
        {
            "chapter": 12, 
            "caption": "", 
            "refs": "2168", 
            "id": 345, 
            "text": "<em>Sobota - konec díla „šesti dní“.</em> Posvátný text říká, že „Bůh sedmého dne dokončil své dílo, které konal“, a tak „byla dokončena nebesa i země“; že sedmého dne odpočinul a „požehnal a posvětil sedmý den, neboť v něm přestal konat veškeré své stvořitelské dílo“ (Gn 2,1-3). Tato inspirovaná slova jsou bohatá na spasitelná poučení:\n"
        }, 
        {
            "chapter": 12, 
            "caption": "", 
            "refs": "2169", 
            "id": 346, 
            "text": "Stvořením položil Bůh základ a dal zákony, které zůstávají stálé, (Srov. Žid 4,3-4.) o které se věřící může s důvěrou opírat a které pro něho budou znamením a zárukou toho, že Bůh zůstává neotřesitelně věrný své úmluvě. (Srov. Jer 31,35-37; 33,19-26.) Člověk pak ze své strany se má věrně toho základu držet a repsektovat zákony, které tam Stvořitel vepsal.\n"
        }, 
        {
            "chapter": 12, 
            "caption": "", 
            "refs": "1145-1152", 
            "id": 347, 
            "text": "Stvoření je učiněno vzhledem k „sabatu“, tedy k úctě a klanění se Bohu. Bohoslužba (kult) je vepsána do řádu stvoření. (Srov. Gn 1,14.) „Ničemu ať se nedává před Boží službou přednost“ (Operi Dei nihil praeponatur), říká řehole sv. Benedikta, (Sv. Benedikt, <em>Regula</em>, 43,3: PL 66, 675) a tak naznačuje, jaký je správný řád lidských zájmů.\n"
        }, 
        {
            "chapter": 12, 
            "caption": "", 
            "refs": "2172", 
            "id": 348, 
            "text": "Sobota je srdcem Zákona Izraele. Zachovávat přikázání znamená správně odpovídat na moudrost a vůli Boha, jak to vyjadřuje dílo stvoření.\n"
        }, 
        {
            "chapter": 12, 
            "caption": "", 
            "refs": "1046,2174", 
            "id": 349, 
            "text": "<em>Osmý den.</em> Pro nás však nastal nový den: totiž den Kristova zmrtvýchvstání. Sedmý den dokončuje první stvoření. Osmého dne počíná nové stvoření. Tak dílo stvoření vrcholí ve větším díle, ve vykoupení. První stvoření nalézá svůj smysl a vrchol v novém stvoření, v Kristu, jehož zář převyšuje ono první. (Srov. Římský misál, neděle Zmrtvýchvstání Páně, velikonoční vigilie: modlitba po prvním čtení.)\n"
        }, 
        {
            "chapter": 12, 
            "caption": "Souhrn", 
            "refs": "", 
            "id": 350, 
            "text": "<em>Andělé jsou duchoví tvorové, kteří neustále oslavují Boha a slouží jeho spásným plánům, které má vzhledem k jiným tvorům: „Andělé spolupracují na všem, co je nám k dobru.“</em> („Ad omnia bona nostra cooperantur angeli“, sv. Tomáš Akvinský, <em>Summa theologiae</em>, I,144,3, ad 3.)\n"
        }, 
        {
            "chapter": 12, 
            "caption": "", 
            "refs": "", 
            "id": 351, 
            "text": "<em>Andělé obklopují Krista, svého Pána. Slouží mu především při naplňování jeho poslání spasit všechny lidi.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 352, 
            "text": "<em>Církev uctívá anděly, kteří jí pomáhají na pozemské pouti a kteří chrání každou lidskou bytost.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 353, 
            "text": "<em>Bůh chtěl rozmanitost svých tvorů, jejich vlastní dobro, jejich vzájemnou závislost a jejich řád. Všechny hmotné tvory určil k dobru lidského pokolení. Člověk a skrze něho celé stvoření je určeno k Boží slávě.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 354, 
            "text": "<em>Respektovat zákony vepsané do stvoření a vztahy vyplývající z přirozenosti věcí je zásadou moudrosti a základem morálky.</em>\n"
        }, 
        {
            "chapter": 12, 
            "caption": "6. odstavec<br><b>ČLOVĚK</b>", 
            "refs": "343,1700", 
            "id": 355, 
            "text": "Bůh stvořil člověka, aby byl jeho obrazem, stvořil ho, aby byl obrazem Božím, jako muže a ženu je stvořil“ (Gn 1,27). Člověk zaujímá ve stvoření jedinečné místo: je „Božím obrazem“ (I); ve své přirozenosti spojuje svět duchový a hmotný (II); je stvořen „jako muž a žena“ (III); Bůh ho učinil svým přítelem (IV).\n"
        }, 
        {
            "chapter": 12, 
            "caption": "<b>I. „K Božímu obrazu“</b>", 
            "refs": "225,295,1703,2258", 
            "id": 356, 
            "text": "Jen člověk ze všech viditelných tvorů je schopen „poznávat a milovat svého Stvořitele“; (2. vatikánský koncil, GS 12.) „je jediným tvorem, kterého Bůh chtěl pro něho samého“; (2. vatikánský koncil, GS 24.) jen člověk je povolán, aby sdílel poznáním a láskou Boží život, k němuž byl stvořen a který je hlavním důvodem jeho důstojnosti. <p></p><small>„Kladu si otázku, co nebo kdo byl příčinou, že jsi dal člověku tak velkou důstojnost? Jistě to byla jedině tvá nesmírná láska, s níž jsi sám v sobě pohlížel na své stvoření a zamiloval si je; vždyť jsi je stvořil z lásky a z lásky jsi mu dal bytí schopné okoušet tvé věčné dobro.“ </small>(Sv. Kateřina Sienská, <em>Dialogi</em>, 4,13; Denní modlitba Církve, 2. čtení, 19. neděle v mezidobí.)\n"
        }, 
        {
            "chapter": 12, 
            "caption": "", 
            "refs": "1877,1935", 
            "id": 357, 
            "text": "Lidský jedinec má <em>osobní</em> důstojnost, protože je Božím obrazem; člověk není jen něco, nýbrž někdo. Je schopen se poznávat, být svým pánem, svobodně se dávat a vstupovat do společenství s jinými osobami; milostí je povolán do společenství se svým Stvořitelem, aby mu odpovídal vírou a láskou; to za něho nikdo nemůže udělat.\n"
        }, 
        {
            "chapter": 12, 
            "caption": "", 
            "refs": "299,901", 
            "id": 358, 
            "text": "Bůh stvořil všechno pro člověka, (2. vatikánský koncil, GS 12; 24; 39.) avšak člověk byl stvořen, aby miloval Boha a sloužil mu a aby mu obětoval celé stvoření: </p><p><small>„Jaká je to tedy bytost, která byla stvořena s takovou vážností? Je to člověk, velká, obdivuhodná a živá postava, jež má v Božích očích větší cenu než všechno ostatní stvoření: je to člověk a pro něho existuje nebe i země a moře a celé stvoření; jeho spáse přikládal Bůh takovou důležitost, že pro něho neušetřil ani svého jednorozeného Syna. Vždyť Bůh neúnavně používal všech prostředků, aby dal člověku vystoupit až k sobě a posadil si ho po své pravici. </small>(Sv. Jan Zlotoústý, <em>Sermones in Genesim</em>, 2,1: PG 54, 587D-588A.)\n"
        }, 
        {
            "chapter": 12, 
            "caption": "", 
            "refs": "388,411,1701", 
            "id": 359, 
            "text": "„Je skutečností, že tajemství člověka se opravdu vyjasňuje jen v tajemství vtěleného slova“. (2. vatikánský koncil, GS 22.)</p><p><small> „O dvou lidech prohlásil svatý apoštol, že dali počátek lidskému pokolení, totiž o Adamovi a o Kristovi. ... První Adam, praví apoštol, byl stvořen jako lidská bytost, jež přijala život; poslední je bytostí duchovní, jež dává život. První byl stvořen tímto posledním a dostal od něho duši, aby mohl žít ... Druhý Adam vtiskl svůj obraz prvnímu Adamovi, když ho formoval. A to je důvod, proč na sebe vzal jeho postavení a přijal jeho jméno; aby nedopustil zatracení toho, kterého učinil podle svého obrazu. První Adam a poslední Adam: první začal, poslední nikdy neskončí. Protože ten poslední je ve skutečnosti první, jak to sám řekl: ‘Já jsem První i Poslední.’“ (Sv. Petr Chryzolog, <em>Sermones</em>, 117: PL 52, 520B; srov. Denní modlitba Církve, 2. čtení, sobota 29. týdne v mezidobí.)</small>\n"
        }, 
        {
            "chapter": 12, 
            "caption": "", 
            "refs": "255,404,775,831,842", 
            "id": 360, 
            "text": "Díky společnému původu tvoří <em>lidský rod jedinou jednotu</em>. Vždyť „stvořil z jednoho člověka celé lidské pokolení“ (Sk 17,26): (Srov. Tob 8,6.) </p><p><small>„Úchvatná je vize, která nám dává nazírat na lidský rod v jednotě jeho původu v Bohu...; v jednotě jeho přirozenosti, složené stejně u všech z hmotného těla a duchové nesmrtelné duše; v jednotě jeho bezprostředního cíle a jeho poslání ve světě; v jednotě jeho životního prostředí, země, jejíž plody mohou všichni lidé podle přirozeného práva užívat k udržování a rozvíjení života; v jednotě jeho nadpřirozeného cíle, samého Boha, k němuž mají všichni směřovat; v jednotě prostředků k dosažení takového cíle... v jednotě jeho vykoupení, které pro všechny zjednal Kristus.“</small> (Pius XII., encyklika <em>Summi Pontificatus</em>, srov. 2. vatikánský koncil, NAe 1.)\n"
        }, 
        {
            "chapter": 12, 
            "caption": "", 
            "refs": "1939", 
            "id": 361, 
            "text": "„Tento zákon lidské solidarity a lásky“ (Pius XII., encyklika Summi Pontificatus, srov. 2. vatikánský koncil, NAe 1.) nás ujišťuje, že při veškeré rozmanitosti osob, kultur a národů jsou všichni lidé opravdu bratři.\n"
        }, 
        {
            "chapter": 12, 
            "caption": "<b>II. Jednota duše a těla</b>", 
            "refs": "1146,2332", 
            "id": 362, 
            "text": "Lidská osoba, stvořená k Božímu obrazu, je zároveň bytost tělesná i duchová. Biblické vyprávění vyjadřuje tuto skutečnost symbolickou řečí, když říká, že „Bůh vytvořil člověka, prach ze země, a vdechl mu v chřípí dech života. Tak se stal člověk živým tvorem“ (Gn 2,7). Celý člověk je tedy Bohem <em>chtěný</em>.\n"
        }, 
        {
            "chapter": 12, 
            "caption": "", 
            "refs": "1703", 
            "id": 363, 
            "text": "Výraz <em>duše</em> označuje v Písmu svatém často lidský <em>život</em> (Srov. Mt 16,25-26; Jan 15,13.) nebo celou lidskou <em>osobu</em>. (Srov. Sk 2,41.) Označuje však také to, co je v člověku nejniternější, (Srov. Mt 16,38; Jan 12,27.) co má v něm největší cenu, (Srov. Mt 10,28; 2 Mak 6,30.) to, v čem je člověk obzvláště Božím obrazem: „duše“ znamená <em>duchový princip</em> v člověku.\n"
        }, 
        {
            "chapter": 12, 
            "caption": "", 
            "refs": "1004,2289", 
            "id": 364, 
            "text": "<em>Tělo</em> člověka se podílí na důstojnosti „Božího obrazu“: je to lidské tělo, právě proto, že je oživováno duchovou duší a že celá lidská osoba je určena stát se v Kristově těle chrámem Ducha svatého. (Srov. 1 Kor 6,19-30; 15,44-45.) </p><p><small>„Člověk je jednota duše a těla. Jakožto tělesná bytost v sobě zahrnuje prvky hmotného světa; v něm dosahují svého vrcholu a pozvedají hlas k svobodnému chválení Stvořitele. Člověk proto nesmí pohrdat tělesným životem, nýbrž naopak je povinen považovat své tělo za dobré a hodné úcty, poněvadž bylo stvořeno Bohem a posledního dne má být vzkříšeno.“ </small> (2. vatikánský koncil, GS 14.)\n"
        }, 
        {
            "chapter": 12, 
            "caption": "", 
            "refs": "", 
            "id": 365, 
            "text": "Jednota duše a těla je tak hluboká, že je třeba považovat duši za „formu“ těla; (Srov. 2. viennský koncil [1312]: DS 902.) to znamená, že díky duchové duši je tělo, které je složené z hmoty, lidským a živým tělem; duch a hmota nejsou v člověku dvě sloučené přirozenosti, ale jejich spojení tvoří jednu jedinou přirozenost.\n"
        }, 
        {
            "chapter": 12, 
            "caption": "", 
            "refs": "997,1005", 
            "id": 366, 
            "text": "Církev učí, že duchová duše je bezprostředně stvořena Bohem (Srov. Pius XII., encyklika <em>Humani generis</em>: DS 3896; Pavel VI., Vyznání víry Božího lidu, 8.) - není tedy „zplozena“ rodiči - a že je nesmrtelná: (Srov. 5. lateránský koncil [1513]: DS 1440.) nezaniká při smrti, ve chvíli svého oddělení od těla, a znovu se spojí s tělem ve chvíli konečného vzkříšení.\n"
        }, 
        {
            "chapter": 12, 
            "caption": "", 
            "refs": "2083", 
            "id": 367, 
            "text": "Někdy se rozlišuje duše od ducha. Tak svatý Pavel prosí: „Sám Bůh ... kéž vás dokonale posvětí. Ať si uchováte ducha neporušeného a duši i tělo neposkvrněné pro příchod našeho Pána Ježíše Krista“ (1 Sol 5,23). Církev učí, že takové rozlišení nezavádí v duši dvojakost (dualitu). (4. cařihradský koncil [870]: DS 657.) „Duch“ znamená, že člověk je už od svého stvoření zaměřen ke svému nadpřirozenému cíli (1. vatikánský koncil: DS 3005; srov. 2. vatikánský koncil, GS 22.) a že jeho duše je schopna být bez vlastní zásluhy pozdvižena ke spojení s Bohem. (Srov. Pius XII., encyklika <em>Humani generis</em>: DS 3891.)\n"
        }, 
        {
            "chapter": 12, 
            "caption": "", 
            "refs": "478,582,1431,1764,2517,2562,2843", 
            "id": 368, 
            "text": "Duchovní tradice církve mluví také o <em>srdci</em>, které v biblickém smyslu označuje onu „hlubinu bytí“, (Srov. Jer 31,53.) kde se člověk rozhoduje pro Boha nebo proti němu. (Srov. Dt 6,5; 29,3; Iz 29,13; Ez 36,26; Mt 6,21; Lk 8,15; Řím 5,5.)\n"
        }, 
        {
            "chapter": 12, 
            "caption": "<b>III. „Jako muže a ženu je stvořil“</b><br>BOHEM CHTĚNÁ ROVNOST I RŮZNOST", 
            "refs": "", 
            "id": 369, 
            "text": "Muž a žena jsou <em>stvořeni</em>, to znamená, že jsou <em>chtěni Bohem</em>: a to jak v dokonalé rovnosti jako lidské osoby, tak v jejich vlastním bytí muže a ženy. „Být mužem“, „být ženou“ je dobrá a Bohem chtěná skutečnost. Muž i žena mají nepomíjející důstojnost, kterou jim uděluje bezprostředně Bůh, jejich stvořitel. (Srov. Gn 2,7.22.) Muž a žena jsou, s touž důstojností, „Božím obrazem“. Svým „mužským bytím“ a „ženským bytím“ zrcadlí Stvořitelovu moudrost a dobrotu.\n"
        }, 
        {
            "chapter": 12, 
            "caption": "", 
            "refs": "42,239", 
            "id": 370, 
            "text": "<small>Bůh není žádným způsobem k obrazu člověka. Není ani muž, ani žena: Bůh je čirý duch, a proto v něm není místo pro rozdíly pohlaví. Avšak „dokonalosti“ muže a ženy zrcadlí něco z nekonečné Boží dokonalosti: dokonalosti matky (Srov. Iz 49,14-15; 66,13; Ž 131,2-3.) a dokonalosti otce a manžela.</small> (Srov. Oz 11,1-4; Jer 3,4-19.)\n"
        }, 
        {
            "chapter": 12, 
            "caption": "JEDEN PRO DRUHÉHO — „JEDNOTA VE DVOU“", 
            "refs": "1605", 
            "id": 371, 
            "text": "Muž a žena, stvořeni <em>společně</em>, jsou Bohem chtěni jeden <em>pro druhého</em>. Boží slovo nám to naznačuje v různých úryvcích posvátného textu. „Není dobré, že člověk je sám. Udělám mu pomocníka, který by se k němu hodil“ (Gn 2,18). Tímto lidským „protějškem“ nemůže být žádný živočich. (Srov. Gn 2,19-20.) Žena, kterou Bůh „utvořil“ z žebra vyňatého z muže a kterou k němu přivede, vyvolá v muži výkřik úžasu, zvolání lásky a společenství: „Toto je ... kost z mých kostí a tělo z mého těla“ (Gn 2,23). Muž objevuje ženu jako druhé „já“ téhož lidství.\n"
        }, 
        {
            "chapter": 12, 
            "caption": "", 
            "refs": "1652,2366", 
            "id": 372, 
            "text": "Muž a žena jsou stvořeni „jeden pro druhého“: ne že by je Bůh stvořil jen „napůl“ a „neúplné“; stvořil je pro společenství osob, v němž každý může být „pomocí“ pro toho druhého, protože jsou zároveň rovnocenní jako osoby („kost z mých kostí ....“) a doplňují se jako muž a žena. (Srov. Jan Pavel II., Apoštolský list <em>Mulieris dignitatem</em>, 7.) V manželství je Bůh spojuje tak, že vytvářejí „jedno tělo“ (Gn 2,24) a mohou předávat lidský život: „Ploďte a množte se, naplňte zemi“ (Gn 1,28). Tím, že muž a žena, jako manželé a rodiče, předávají svým dětem lidský život, spolupracují jedinečným způsobem na díle Stvořitele. (2. vatikánský koncil, GS 50.)\n"
        }, 
        {
            "chapter": 12, 
            "caption": "", 
            "refs": "307,2415", 
            "id": 373, 
            "text": "Muž a žena jsou v Božím plánu povoláni, aby si jako Boží „správcové podmanili“ zemi. (Srov. Gn 1,28.) Tato svrchovanost nesmí být svévolná a destruktivně panovačná. Muž a žena jsou povoláni k tomu, aby měli účast na Boží prozřetelnosti vůči ostatním tvorům podle příkladu Stvořitele, který „miluje všechno, co je“ (Mdr 11,24). Z toho vyplývá jejich odpovědnost za svět, který jim Bůh svěřil.\n"
        }, 
        {
            "chapter": 12, 
            "caption": "<b>IV. Člověk v ráji</b>", 
            "refs": "54", 
            "id": 374, 
            "text": "První člověk byl stvořen nejen jako dobrý, ale byl postaven do přátelství se svým Stvořitelem a do harmonie se sebou i s okolním tvorstvem, které překoná jedině sláva nového stvoření v Kristu.\n"
        }, 
        {
            "chapter": 12, 
            "caption": "", 
            "refs": "1997", 
            "id": 375, 
            "text": "Církev, která hodnověrně vysvětluje symbolismus biblické řeči ve světle Nového zákona a tradice, učí, že naši prarodiče byli stvořeni ve stavu „svatosti a původní spravedlnosti“. (Tridentský koncil: DS 1511.) Milost původní svatosti byla účastí na božském životě. (2. vatikánský koncil, LG 2.)\n"
        }, 
        {
            "chapter": 12, 
            "caption": "", 
            "refs": "1008,1502", 
            "id": 376, 
            "text": "Všechny rozměry života byly posíleny vyzařováním této milosti. Pokud by byl člověk zůstával v důvěrném přátelství s Bohem, neměl ani zemřít, (Srov. Gn 2,17; 3,19.) ani trpět. (Srov. Gn 3,16.) Vnitřní harmonie lidské osoby, soulad mezi mužem a ženou, (Srov. Gn 2,25.) a konečně harmonie mezi prvním párem a celým stvořením vytvářely stav nazývaný „prvotní spravedlnost“.\n"
        }, 
        {
            "chapter": 12, 
            "caption": "", 
            "refs": "2514", 
            "id": 377, 
            "text": "„Vláda“ nad světem, kterou Bůh už od počátku daroval člověku, se uskutečňovala především v člověku samém jako <em>sebeovládání</em>. Člověk byl neporušený a spořádaný v celém svém bytí, protože nepodléhal trojí žádostivosti, (Srov. 1 Jan 2,16.) která z něho dělá otroka smyslových rozkoší, lačnosti po majetku a sebezdůraznění proti příkazům rozumu.\n"
        }, 
        {
            "chapter": 12, 
            "caption": "", 
            "refs": "2415,2427", 
            "id": 378, 
            "text": "Znamení důvěrného vztahu člověka k Bohu je dáno tím, že Bůh člověka umístil do zahrady, (Srov. Gn 2,8.) kde žije, „aby ji obdělával a střežil“ (Gn 2,15); práce není nijak namáhavá, (Srov. Gn 3,17-19.) ale je spoluprací muže a ženy s Bohem na zdokonalování viditelného stvoření.\n"
        }, 
        {
            "chapter": 12, 
            "caption": "", 
            "refs": "", 
            "id": 379, 
            "text": "Hříchem našich prarodičů byla ztracena veškerá harmonie prvotní spravedlnosti, kterou Bůh ve svém plánu pro člověka zamýšlel.\n"
        }, 
        {
            "chapter": 12, 
            "caption": "Souhrn", 
            "refs": "", 
            "id": 380, 
            "text": "<em>„Člověka jsi stvořil k svému obrazu a svěřil jsi mu celý svět, aby vládl nade vším tvorstvem a sloužil jedině tobě, svému Stvořiteli.“</em> (Římský misál, IV. euchariztická modlitba.)\n"
        }, 
        {
            "chapter": 12, 
            "caption": "", 
            "refs": "", 
            "id": 381, 
            "text": "<em>Člověk je předurčen, aby věrně napodobil obraz Božího Syna, jenž se stal člověkem, „obraz neviditelného Boha“ (Kol 1,15), aby Kristus byl první z mnoha bratří a sester.</em> (Srov. Ef 1,3-6; Řím 8,29.)\n"
        }, 
        {
            "chapter": 12, 
            "caption": "", 
            "refs": "", 
            "id": 382, 
            "text": "<em>Člověk je „jednota duše a těla“. (2. vatikánský koncil, GS 14.) Učení víry dosvědčuje, že duchová a nesmrtelná duše je stvořena přímo Bohem.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 383, 
            "text": "<em>„Bůh však nestvořil člověka osamoceného; od počátku, ‘jako muže a ženu je stvořil’ (Gn 1,27). Jejich spojením vzniká první forma osobního společenství.“</em> (2. vatikánský koncil, GS 12.)\n"
        }, 
        {
            "chapter": 12, 
            "caption": "", 
            "refs": "", 
            "id": 384, 
            "text": "<em>Zjevení nám dává poznat stav původní svatosti a spravedlnosti muže i ženy před hříchem. Štěstí jejich života v ráji vyplývalo z jejich přátelství s Bohem.</em>\n"
        }, 
        {
            "chapter": 12, 
            "caption": "7. odstavec<br><b>PÁD</b>", 
            "refs": "309,457,539,1848", 
            "id": 385, 
            "text": "Bůh je nekonečně dobrý a všechna jeho díla jsou dobrá. Avšak nikdo se nevyhne zkušenosti s utrpením, se zlem v přírodě - které se jeví úzce vázané na omezenost, jež je vlastní tvorům - a především otázce po mravním zlu. Odkud pochází zlo? „Ptal jsem se, odkud je zlo, a nedokázal jsem si dát odpověď,“ říká sv. Augustin (Quaerebam unde malum et non erat exitus, sv. Augustin, <em>Confessiones</em> /Vyznání/, 7,7,11.) a jeho trýznivé hledání najde východisko, jen když se obrátí k živému Bohu. Neboť „tajemství špatnosti“ (2 Sol 2,7) se vysvětluje jedině ve světle náboženského tajemství. (Srov. 1. Tim 3,16.) Zjevení Boží lásky v Kristu ukázalo zároveň rozsah zla a přemíru milosti. (Srov. Řím 5,20.) Je tedy třeba se zabývat otázkou původu zla a mít přitom zrak své víry upřený na toho, který nad ním zvítězil. (Srov. Lk 11,21-22; Jan 16,11; 1 Jan 3,8.)\n"
        }, 
        {
            "chapter": 12, 
            "caption": "<b>I. „Kde se rozmohl hřích, tam se v míře ještě daleko štědřejší ukázala milost“</b><br>SKUTEČNOST HŘÍCHU", 
            "refs": "1847", 
            "id": 386, 
            "text": "V dějinách člověka je přítomen hřích: bylo by marné snažit se to popírat nebo dávat této temné skutečnosti jiná jména. Při pokusu pochopit, co je to hřích, je nutno především uznat <em>hluboký vztah člověka k Bohu</em>, protože mimo tento vztah nemůže být zlo hříchu odhaleno ve své pravé podstatě, totiž jako odmítnutí Boha a vzpoury proti němu; i když hřích nadále těžce doléhá na život člověka i na dějiny.\n"
        }, 
        {
            "chapter": 12, 
            "caption": "", 
            "refs": "1739,1848", 
            "id": 387, 
            "text": "Skutečnost hříchu, a především hříchu prvotního, se objasní jen ve světle Božího zjevení. Bez poznání Boha, které nám dává, nelze jasně rozpoznat hřích. Tím se dá vysvětlit pokušení člověka chápat hřích prostě jako chybný růst, jako psychologickou slabost, omyl, jako nevyhnutelný následek nepřiměřených společenských struktur atd. Jen ten, kdo zná Boží plán s člověkem, může pochopit, že hřích je zneužití oné svobody, kterou Bůh dává stvořeným osobám, aby ho mohly milovat a aby se mohly milovat navzájem.\n"
        }, 
        {
            "chapter": 12, 
            "caption": "PRVOTNÍ HŘÍCH — ZÁKLADNÍ PRAVDA VÍRY", 
            "refs": "208,359,431,729", 
            "id": 388, 
            "text": "Zjevení postupně objasňuje i skutečnost hříchu. I když Boží lid Starého zákona narážel na bolestný stav lidstva ve světle příběhu o pádu, o němž vypráví Geneze, přesto nebyl schopen pochopit poslední význam tohoto příběhu, protože se zjevuje jen ve světle smrti a vzkříšení Ježíše Krista. (Srov. Řím 5,12-21.) Je nutno znát Krista jako pramen milosti, abychom poznali Adama jako zdroj hříchu. A Duch-Přímluvce, poslaný zmrtvýchvstalým Kristem, přišel, aby „usvědčil svět ze hříchu“ (Jan 16,8) tím, že zjevil toho, kdo je Vykupitelem z hříchu.\n"
        }, 
        {
            "chapter": 12, 
            "caption": "", 
            "refs": "", 
            "id": 389, 
            "text": "Učení o prvotním hříchu je takřka „rubem“ radostné zvěsti, že Ježíš je Spasitelem všech lidí, že všichni potřebují spásu a že díky Kristu je spása nabídnuta všem. Církev, jež má „mysl Kristovu“, (Srov. 1 Kor 2,16.) dobře ví, že napadá-li se zjevení o prvotním hříchu, útočí se tím i na Kristovo tajemství.\n"
        }, 
        {
            "chapter": 12, 
            "caption": "JAK ČÍST VYPRÁVĚNÍ O PÁDU?", 
            "refs": "289", 
            "id": 390, 
            "text": "Vyprávění o pádu (Gn 3) užívá obraznou řeč, potvrzuje však prvotní událost, skutečnost, která se udála na <em>počátku dějin člověka</em>. (2. vatikánský koncil, GS 13.) Zjevení nám dává jistotu víry, že celé lidské dějiny jsou poznamenány prvotní vinou, které se svobodně dopustili naši prarodiče. (Srov. tridentský koncil: DS 1513; Pius XII., <em>Humani generis</em>: DS 3897; Pavel VI., projev 11. července 1966.)\n"
        }, 
        {
            "chapter": 12, 
            "caption": "<b>II. Pád andělů</b>", 
            "refs": "2538", 
            "id": 391, 
            "text": "Za rozhodnutím našich prarodičů zvolit neposlušnost stojí hlas svůdce, který se staví proti Bohu (Srov. Gn 3,1-5.) a který ze závisti uvrhne lidi do smrti. (Srov. Mdr 2,24.) Písmo a církevní tradice vidí v této bytosti padlého anděla, nazývaného satan nebo ďábel. (Srov. Jan 8,44; Sk 12,9.) Církev učí, že na počátku to byl dobrý anděl, stvořený Bohem. „Satan totiž a ostatní zlí duchové byli Bohem stvořeni přirozeně dobří, ale sami ze sebe udělali zlé.“ („Diabolus enim et alii d mones a Deo quidem natura creati sunt boni, sed ipsi per se facti sunt mali“, 4. lateránský koncil [1215]: DS 800.)\n"
        }, 
        {
            "chapter": 12, 
            "caption": "", 
            "refs": "1850,2482", 
            "id": 392, 
            "text": "Písmo mluví o <em>hříchu</em> padlých andělů. (Srov. 2 Petr 2,4.) Tento „pád“ spočívá ve svobodném rozhodnutí těchto stvořených duchů radikálně a neodvolatelně <em>odmítnout</em> Boha a jeho vládu. Ohlas této vzpoury nacházíme ve slovech, kterými se pokušitel obrátil na naše prarodiče: „Budete jako Bůh“ (Gn 3,5). „Ďábel hřeší od začátku“ (1 Jan 3,8), „je otec lži“ (Jan 8,44).\n"
        }, 
        {
            "chapter": 12, 
            "caption": "", 
            "refs": "1022,1033-1037", 
            "id": 393, 
            "text": "Jestliže hřích andělů nemůže být odpuštěn, pak je tomu tak pro neodvolatelný charakter, který má jejich rozhodnutí, a ne pro nedostatek nekonečného Božího milosrdenství. „Po pádu už nemají možnost litovat, tak jako už nemohou litovat lidé po smrti.“ (Sv. Jan Damašský, <em>De fide orthodoxa</em>, 2,4: PG 94, 877C.)\n"
        }, 
        {
            "chapter": 12, 
            "caption": "", 
            "refs": "538-540,550,2846-2849", 
            "id": 394, 
            "text": "Písmo dosvědčuje neblahý vliv toho, kterého Ježíš nazývá „vrahem od počátku“ (Jan 8,44) a který se dokonce pokoušel odvrátit Ježíše od poslání, jež mu svěřil Otec. (Srov. Mt 4,1-11.) „Boží Syn přišel proto, aby ďáblově činnosti udělal konec“ (Jan 3,8). Nejtěžším z těchto činů, vzhledem k následkům, bylo lživé svedení člověka k tomu, aby neposlouchal Boha.\n"
        }, 
        {
            "chapter": 12, 
            "caption": "", 
            "refs": "309,1673,412,2850-2854", 
            "id": 395, 
            "text": "Satanova moc však není neomezená. I on je pouze tvor, sice mocný, protože je čirý duch, ale přece jen tvor: nemůže zmařit budování Božího království. I když satan působí ve světě z nenávisti k Bohu a k jeho království, které je v Ježíši Kristu, a i když jeho činnost působí vážné škody - duchovního rázu a nepřímo i fyzického - každému člověku i společnosti, tuto činnost dopouští Boží prozřetelnost, která mocně a přitom nenásilně řídí dějiny člověka i světa. Boží dopuštění této ďáblovy činnosti je velké tajemství, avšak my „víme, že těm, kteří milují Boha, všecko napomáhá k dobrému“ (Řím 8,28).\n"
        }, 
        {
            "chapter": 12, 
            "caption": "<b>III. Prvotní hřích</b><br>ZKOUŠKA SVOBODY", 
            "refs": "301,311,1730", 
            "id": 396, 
            "text": "Bůh stvořil člověka ke svému obrazu a zahrnul ho svým přátelstvím. Člověk jako oduševnělý tvor však nemůže žít toto přátelství jinak, než že se svobodně podrobí Bohu. To je smysl zákazu, který člověk dostal, aby nejedl ze stromu poznání dobrého a zlého, protože „v den, kdy bys z něho pojedl, propadneš smrti“ (Gn 2,17). Strom „poznání dobrého a zlého“ (Gn 2,17) symbolicky připomíná nepřekročitelnou hranici, kterou člověk jako tvor musí svobodně uznávat a s důvěrou respektovat. Člověk závisí na Stvořiteli, je podřízen zákonům stvoření a mravním normám, kterými je řízeno užívání svobody.\n"
        }, 
        {
            "chapter": 12, 
            "caption": "PRVNÍ HŘÍCH ČLOVĚKA", 
            "refs": "1707,1850,2541", 
            "id": 397, 
            "text": "Člověk, pokoušený ďáblem, nechal ve svém srdci vyhasnout důvěru ke svému Stvořiteli. (Srov. Gn 3,1-11.) Tím, že zneužil své svobody, <em>neuposlechl</em> Božího příkazu. V tom spočívá první hřích člověka. (Srov. Řím 5,19.) Každý další hřích pak bude neposlušností vůči Bohu a nedostatkem důvěry v jeho dobrotu.\n"
        }, 
        {
            "chapter": 12, 
            "caption": "", 
            "refs": "2084,2113", 
            "id": 398, 
            "text": "Tímto hříchem dal člověk <em>přednost sám sobě před Bohem</em> a tím pohrdl Bohem: zvolil sám sebe proti Bohu, v rozporu s tím, co vyžaduje jeho stav stvořeného tvora, a tedy i jeho vlastní dobro. Člověk byl ustaven ve stavu svatosti a určen k tomu, aby byl Bohem zcela „zbožštěn“ ve slávě. Sveden ďáblem, chtěl být „jako Bůh“, (Srov. Gn 3,5.) avšak „bez Boha a před Bohem, ne podle Boha“. (Sv. Maxim Vyznavač, <em>Ambiguorum liber</em>: PG 91, 1156C.)\n"
        }, 
        {
            "chapter": 12, 
            "caption": "", 
            "refs": "", 
            "id": 399, 
            "text": "Písmo ukazuje dramatické následky této první neposlušnosti. Adam a Eva okamžitě ztrácejí milost prvotní svatosti. (Srov. Řím 3,23.) Mají strach z Boha, (Srov. Gn 3,9-10.) o němž si udělali falešnou představu jako o Bohu, který je žárlivý na své výsady. (Srov. Gn 3,5.)\n"
        }, 
        {
            "chapter": 12, 
            "caption": "", 
            "refs": "602,1008,1607,2514", 
            "id": 400, 
            "text": "Soulad, ve kterém žili první lidé díky prvotní spravedlnosti, je zničen; vláda duchovních schopností duše nad tělem je podlomena; (Srov. Gn 3,7.) spojení muže a ženy je podrobeno napětím; (Srov. Gn 3,11-13.) jejich vztahy budou poznamenány žádostivostí a sklonem k panování jednoho nad druhým. (Srov. Gn 3,16.) Soulad s tvorstvem je rozbit: viditelné stvoření se člověku odcizilo a stalo se mu nepřítelem. (Srov. Gn 3,17.19.) Vinou člověka je stvoření „podrobeno nicotnosti“ (Řím 8,20). A konečně se uskuteční následek ohlášený pro případ neposlušnosti: (Srov. Gn 2,17.) člověk se navrátí do země, z níž byl vzat. (Srov. Gn 3,19.) <em>Do lidských dějin vstupuje smrt</em>. (Srov. Řím 1,18-32.)\n"
        }, 
        {
            "chapter": 12, 
            "caption": "", 
            "refs": "1865,1739,2259", 
            "id": 401, 
            "text": "Po tomto prvním hříchu zaplavuje svět skutečný „příval“ hříchu: Kainova bratrovražda spáchaná na Ábelovi; (Srov. Gn 4,3-15.) všeobecná zkaženost jako následek hříchu. (Srov. Gn 6,5.12; Řím 1,18-32.) V dějinách Izraele se hřích často projevuje především jako nevěrnost Bohu smlouvy a jako přestoupení Mojžíšova zákona; i po Kristově vykoupení se hřích projevuje mezi křesťany nejrůznějším způsobem. (Srov. 1 Kor 1-6; Sk 2-3.) Písmo i církevní tradice neustále připomínají <em>přítomnost a všeobecnost hříchu v dějinách člověka:</em> </p><p><small> „Co se dovídáme z Božího zjevení, to se shoduje se zkušeností. Vždyť zkoumá-li člověk své srdce, poznává, že je nakloněn i ke zlému a zapleten do mnoha špatností; a to nemůže pocházet od jeho dobrého Stvořitele. Když často odmítal uznat Boha jako svůj původ, rozrušil tím také povinné zaměření k svému poslednímu cíli i celý řád vztahů vůči sobě, jiným lidem a všem stvořeným věcem.</small> (2. vatikánský koncil, GS 13.)\n"
        }, 
        {
            "chapter": 12, 
            "caption": "NÁSLEDKY ADAMOVA HŘÍCHU PRO LIDSTVO", 
            "refs": "430,605", 
            "id": 402, 
            "text": "Adamův hřích měl následky pro všechny lidi. Svatý Pavel o tom píše: „Celé množství se stalo neposlušností jednoho člověka hříšníky“ (Řím 5,19); „Skrze jednoho člověka přišel na tento svět hřích a skrze hřích smrt, a tak smrt přešla na všechny lidi, protože všichni zhřešili ...„ (Řím 5,12). Proti všeobecnosti hříchu a smrti staví apoštol všeobecnost spásy v Kristu: „Nuže tedy: jako provinění jednoho člověka přineslo odsouzení celému lidstvu, tak zase spravedlivý čin jednoho člověka přinesl celému lidstvu ospravedlnění, které dává život“ (Řím 5,18). \n"
        }, 
        {
            "chapter": 12, 
            "caption": "", 
            "refs": "1250,2606", 
            "id": 403, 
            "text": "Po vzoru svatého Pavla církev vždy učila, že nesčetné utrpení, jež lidi tíží, a lidskou náklonnost ke zlému a ke smrti nelze pochopit bez jejich souvislosti s Adamovou vinou a bez přihlédnutí ke skutečnosti, že Adam nám předal hřích, jímž jsme nakaženi od narození a který je „smrtí duše“. (Srov. tridentský koncil: DS 1512.) V důsledku této jistoty víry církev uděluje křest na odpuštění hříchů také dětem, které se ještě nedopustily osobních hříchů. (Srov. tridentský koncil: DS 1514.)\n"
        }, 
        {
            "chapter": 12, 
            "caption": "", 
            "refs": "50,360", 
            "id": 404, 
            "text": "Jak se stal Adamův hřích hříchem všech jeho potomků? Celý lidský rod je v Adamovi „jako jediné tělo jednoho člověka“. (Sv. Tomáš Akvinský, <em>Quaestiones disputatae de malo</em>, 4,1.) Pro tuto „jednotu lidského rodu“ jsou všichni lidé zasaženi Adamovým hříchem, stejně jako jsou zahrnuti do Kristovy spravedlnosti. Nicméně předávání prvotního hříchu je tajemství, jež nemůžeme plně pochopit. Ze zjevení však víme, že Adam nedostal svatost a prvotní spravedlnost jen pro sebe, nýbrž pro celou lidskou přirozenost: když Adam a Eva podlehli pokušiteli, dopustili se <em>osobního hříchu</em>, avšak tento hřích zasáhl <em>lidskou přirozenost</em>, kterou oni předávají <em>v padlém stavu</em>. (Srov. tridentský koncil: DS 1511-1512.) Je to hřích, který bude předáván plozením, to je předáváním lidské přirozenosti zbavené prvotní svatosti a spravedlnosti, celému lidstvu. Proto je prvotní hřích nazýván „hříchem“ analogicky: jako „převzatý“ hřích, a ne hřích „spáchaný“, je to stav, a ne skutek.\n"
        }, 
        {
            "chapter": 12, 
            "caption": "", 
            "refs": "1264,2515", 
            "id": 405, 
            "text": "Ačkoliv je prvotní hřích vlastní každému, (Srov. tridentský koncil: DS 1513.) nemá u žádného z Adamových potomků povahu osobní viny. Je to ztráta prvotní svatosti a spravedlnosti, ale lidská přirozenost není úplně zkažena: její přirozené síly jsou zraněny, je podrobena nevědomosti, utrpení a vládě smrti a je nakloněna ke hříchu (tento sklon ke zlému se nazývá žádostivost - „concupiscentia“). Křest tím, že dává Kristův život milosti, zahlazuje prvotní hřích a obrací nového člověka k Bohu; avšak následky tohoto hříchu pro přirozenost, oslabenou a náchylnou ke zlu, zůstávají v člověku a vybízejí jej k duchovnímu boji.\n"
        }, 
        {
            "chapter": 12, 
            "caption": "", 
            "refs": "", 
            "id": 406, 
            "text": "<small>Nauka církve o předávání prvotního hříchu byla upřesněna hlavně v 5. století, zvláště pod vlivem učení sv. Augustina proti pelagianismu, a v 16. století v boji proti protestantské reformaci. Pelagius zastával názor, že člověk může vést mravně dobrý život přirozenou silou své svobodné vůle bez potřebné pomoci Boží milosti; omezoval tak vliv Adamovy viny na špatný příklad. První protestantští reformátoři naopak učili, že člověk byl prvotním hříchem radikálně zkažen a zbaven své svobody; ztotožňovali hřích, který dědí každý člověk, s náchylností ke zlému („concupiscentia“), která prý je nepřemožitelná. K tomu, jaký je smysl zjeveného o prvotním hříchu, se církev vyslovila na 2. oranžském sněmu v roce 529 (Srov. 2. oranžský koncil: DS 371-372.) a na tridentském koncilu v roce 1546. (Srov. tridentský koncil: DS 1510-1516.) </small>\n"
        }, 
        {
            "chapter": 12, 
            "caption": "TVRDÝ BOJ", 
            "refs": "", 
            "id": 407, 
            "text": "Učení o prvotním hříchu - úzce související s vykoupením, které uskuteční Kristus - poskytuje obraz i jasný úsudek o situaci člověka a jeho činnosti ve světě. Hříchem prvních lidí získal ďábel nad člověkem jakousi nadvládu; člověk však přesto zůstává svobodný. Prvotní hřích má za následek „otročení pod mocí toho, kdo vládne smrtí, totiž ďábla“. (Tridentský koncil: DS 1511; srov. Žid 2,14) Popírat, že člověk má poraněnou přirozenost, náchylnou ke zlu, je příčinou velkých omylů v oblasti výchovy, politiky, sociální činnosti (Srov. Jan Pavel II., encyklika <em>Centesimus annus</em>, 25.) a v oblasti mravní.\n"
        }, 
        {
            "chapter": 12, 
            "caption": "", 
            "refs": "", 
            "id": 408, 
            "text": "Následky prvotního hříchu a všech osobních hříchů lidí dávají světu jako celku hříšný ráz, který může být definován výrazem sv. Jana: „hřích světa“ (Jan 1,29). Tímto výrazem se také naznačuje záporný vliv, který doléhá na lidi ze společenských poměrů a struktur, jež jsou plodem lidských hříchů. (Srov. Jan Pavel II., Apoštolská exhortace <em>Reconciliatio et paenitentia</em>, 16.)\n"
        }, 
        {
            "chapter": 12, 
            "caption": "", 
            "refs": "2516", 
            "id": 409, 
            "text": "Dramatická situace světa, který „má celý v moci zlý duch“ (1 Jan 5,19), (Srov. 1 Petr 5,8.) dělá z lidského života boj: </p><p><small>„Celé dějiny lidstva totiž prostupuje usilovný boj proti mocnostem temnot. Ten boj se zrodil na samém počátku světa a potrvá, jak řekl Pán, až do posledního dne. Člověk, zapletený do tohoto zápolení, musí neustále zápasit, aby přilnul k dobru; bez velké námahy a bez pomoci Boží milosti není schopen dosáhnout vnitřního sjednocení. </small>(2. vatikánský koncil, GS 37.)\n"
        }, 
        {
            "chapter": 12, 
            "caption": "<b>IV. „Tys ho nenechal napospas smrti“</b>", 
            "refs": "55,705,1609,2568", 
            "id": 410, 
            "text": "Bůh člověka po pádu neopustil. Naopak, Bůh ho volá (Srov. Gn 3,9.) a tajemným způsobem mu ohlašuje, že zlo bude přemoženo a člověk bude ze svého pádu pozvednout. (Srov. Gn 3,15.) Tento úryvek z knihy Geneze byl nazván „protoevangelium“, protože je to první zvěst o Mesiáši vykupiteli, o boji mezi hadem a ženou a o konečném vítězství jejího potomka.\n"
        }, 
        {
            "chapter": 12, 
            "caption": "", 
            "refs": "359,491,615", 
            "id": 411, 
            "text": "Křesťanská tradice vidí v tomto úryvku zvěst o „novém Adamovi“, (Srov. 1 Kor 15,21-22.45.) který svou poslušností „až k smrti na kříži“ (Flp 2,8) více než dostatečně odčinil Adamovu neposlušnost. (Srov. Řím 5,19-20.) Kromě toho četní Otcové a učitelé církve vidí v ženě, ohlašované v „protoevangeliu“, Kristovu matku Marii, jako „novou Evu“. Vždyť ona jako první a jedinečným způsobem měla prospěch z vítězství nad hříchem, jehož dobyl Kristus: byla totiž uchráněna jakékoli poskvrny dědičného hříchu (Srov. Pius IX., bula <em>Ineffabilis Deus</em>: DS 2803.) a během svého pozemského života se ze zvláštní Boží milosti nedopustila žádného hříchu. (Srov. tridentský koncil: DS 1573.)\n"
        }, 
        {
            "chapter": 12, 
            "caption": "", 
            "refs": "272,310,395,1994", 
            "id": 412, 
            "text": "<em>Ale proč Bůh prvnímu člověku nezabránil ve hříchu?</em> Svatý Lev Veliký odpovídá: „Kristova nevýslovná milost nám dala lepší dobra než ta, která nám odňala ďáblova závist.“ (Sv. Lev Veliký, <em>Sermones</em>, 73,4: PL 54, 396.) A svatý Tomáš Akvinský: „Nic nebrání tomu, aby lidská přirozenost byla určena k vyššímu cíli po hříchu. Bůh totiž dopouští existenci zla, aby z něho vytěžil větší dobro. Odtud je výrok sv. Pavla: ‘Kde se však rozmnožil hřích, tam se v míře ještě daleko štědřejší ukázala milost’ (Řím 5,20). A zpěv Exultet: ‘Ó šťastná vina, pro kterou přišel Vykupitel tak vznešený a veliký!’“ (Sv. Tomáš Akvinský, <em>Summa theologiae</em>, III,1,3, ad 3.)\n"
        }, 
        {
            "chapter": 12, 
            "caption": "Souhrn", 
            "refs": "", 
            "id": 413, 
            "text": "<em>„Bůh neudělal smrt a nelibuje si, když hynou živí... ale ďáblovou závistí přišla smrt na svět“</em> (Mdr 1,13; 2,24).\n"
        }, 
        {
            "chapter": 12, 
            "caption": "", 
            "refs": "", 
            "id": 414, 
            "text": "<em>Satan nebo ďábel a ostatní zlí duchové jsou padlí andělé, protože svobodně odmítli sloužit Bohu a jeho plánu. Jejich rozhodnutí proti Bohu je definitivní. Snaží se strhnout člověka do své vzpoury proti Bohu.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 415, 
            "text": "<em>„Člověk byl od Boha stvořen ve stavu svatosti. Na samém počátku dějin však zneužil z návodu Zlého své svobody, povstal proti Bohu a zatoužil dosáhnout svého cíle mimo Boha.“</em>(2. vatikánský koncil, GS 13.)\n"
        }, 
        {
            "chapter": 12, 
            "caption": "", 
            "refs": "", 
            "id": 416, 
            "text": "<em>Adam jako první člověk ztratil následkem svého hříchu prvotní svatost a spravedlnost, které dostal od Boha nejen pro sebe, nýbrž pro všechny lidské bytosti.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 417, 
            "text": "<em>Adam a Eva předali svému potomstvu lidskou přirozenost poraněnou jejich prvním hříchem, a tedy zbavenou prvotní svatosti a spravedlnosti. Tato ztráta se nazývá „prvotní hřích“.</em>\n"
        }, 
        {
            "chapter": 12, 
            "caption": "", 
            "refs": "", 
            "id": 418, 
            "text": "<em>Následkem prvotního hříchu je lidská přirozenost oslabení ve svých silách, podléhá nevědomosti, utrpení, vládě smrti a je nakloněna ke hříchu (tento sklon se nazývá „žádostivost“).</em>\n"
        }, 
        {
            "chapter": 12, 
            "caption": "", 
            "refs": "", 
            "id": 419, 
            "text": "<em>„Vyznáváme tedy s tridentským koncilem, že prvotní hřích se přenáší spolu s lidskou přirozeností nikoli napodobením, ale sdělováním života, a že proto je vlastní každému člověku.“</em>(Pavel VI., Vyznání víry Božího lidu, 16.)\n"
        }, 
        {
            "chapter": 12, 
            "caption": "", 
            "refs": "", 
            "id": 420, 
            "text": "<em>Vítězství nad hříchem, jehož dobyl Kristus, nám dalo lepší dobra než ta, která nám odňal hřích: „Kde se rozmnoží hřích, tam se v míře daleko štědřejší ukázala milost“ (Řím 5,20).</em>\n"
        }, 
        {
            "chapter": 12, 
            "caption": "", 
            "refs": "", 
            "id": 421, 
            "text": "<em>Podle víry křesťanů byl tento svět „stvořen a je udržován Stvořitelovou láskou“; tento svět „sice upadl do otroctví hříchu, ale ukřižovaný a zmrtvýchvstalý Kristus, jenž zničil moc Zlého, jej osvobodil... </em>(2. vatikánský koncil, GS 2.)\n"
        }, 
        {
            "chapter": 13, 
            "caption": "RADOSTNÁ ZVĚST: BŮH POSLAL SVÉHO SYNA", 
            "refs": "389,2763", 
            "id": 422, 
            "text": "„Když se však naplnil čas, poslal Bůh svého Syna, narozeného ze ženy, podrobeného Zákonu, aby vykoupil lidi, kteří podléhali Zákonu. Tak jsme byli přijati za syny“ (Gal 4,4-5). To je radostná zvěst o „Ježíši Kristu, Synu Božím“ (Mk 1,1). Bůh navštívil svůj lid (Lk 1,68), splnil zaslíbení daná Abrahámovi a jeho potomstvu; (Lk 1,55) a překonal všechna očekávání: poslal nám svého milovaného Syna. (Mk 1,11)\n"
        }, 
        {
            "chapter": 13, 
            "caption": "", 
            "refs": "", 
            "id": 423, 
            "text": "Věříme a vyznáváme, že Ježíš z Nazareta, rodem Žid, narozený z izraelské dcery v Betlémě v době krále Heroda Velkého a císaře Augusta, povoláním tesař, který zemřel ukřižován v Jeruzalémě, pod místodržitelem Ponciem Pilátem, za vlády císaře Tiberia, je věčný Syn Boha, který se stal člověkem a „vyšel od Boha“ (Jan 13,3), „sestoupil z nebe“ (Jan 3,13; 6,33), přišel v těle; (1 Jan 4,2) vždyť „Slovo se stalo tělem a přebývalo mezi námi. Viděli jsme jeho slávu, slávu, jakou má od Otce jednorozený Syn, plný milosti a pravdy ... Všichni jsme dostali z jeho plnosti, a to milost za milostí“ (Jan 1,14.16).\n"
        }, 
        {
            "chapter": 13, 
            "caption": "", 
            "refs": "552,683", 
            "id": 424, 
            "text": "Pod vlivem milosti Ducha svatého a přitahováni Otcem věříme a vyznáváme o Ježíši: „Ty jsi Mesiáš, Syn živého Boha“ (Mt 16,16). Na skále této víry, kterou vyznal Petr, Kristus založil svou církev. (Srov. Mt 16,18; sv. Lev Veliký, <em>Sermones</em>, 4,3: PL 54, 151; 51,1: PL 54, 309B; 62,2: PL 54, 350C-351A; 83,3: PL 54, 432A.)\n"
        }, 
        {
            "chapter": 13, 
            "caption": "„ZVĚSTOVAT... NEVYSTIŽITELNÉ KRISTOVO BOHATSTVÍ“ (Ef 3,8)", 
            "refs": "850,858", 
            "id": 425, 
            "text": "Předávání křesťanské víry je především hlásání Ježíše Krista s cílem přivést lidi k víře v něho. První učedníci byli od počátku naplněni vroucí touhou hlásat Krista: „Je přece nemožné, abychom nemluvili o tom, co jsme viděli a slyšeli“ (Sk 4,20). Vybízejí lidi všech dob, aby vstoupil do radosti jejich společenství s Kristem: </p><small>„O tom, co bylo od počátku, co jsme slyšeli, vlastníma očima viděli, bedlivě pozorovali a čeho jsme se svýma rukama dotýkali, o Slovu života svědčíme a zvěstujeme vám. Život se zjevil, a my jsme (ho) viděli, Život věčný, který byl u Otce a zjevil se nám. Co jsme (tedy) viděli a slyšeli, zvěstujeme i vám, abyste i vy měli s námi společenství. Naše společenství je totiž s Otcem a jeho Synem Ježíšem Kristem. Toto píšeme, aby naše radost byla úplná“ (1 Jan 1,1-4).</small>\n"
        }, 
        {
            "chapter": 13, 
            "caption": "ÚSTŘEDNÍ BOD KATECHEZE: KRISTUS", 
            "refs": "260,513,1698", 
            "id": 426, 
            "text": "„Ve středu katecheze nacházíme v podstatě jedinou osobu: a to Ježíše z Nazareta, Otcova jednorozeného Syna ..., který pro nás trpěl a zemřel a nyní, zmrtvýchvstalý, žije navždy pro nás ... Katechizovat ... tedy znamená odhalovat v osobě Ježíše Krista celý Boží plán ... tj. snažit se pochopit smysl Kristových skutků a slov, znamení, jež vykonal.“ (Jan Pavel II., Apoštolská exhortace <em>Catechesi tradendae</em>, 5.)Cíl katecheze: „Uvést ... do společenství ... s Ježíšem Kristem: jen on nás může vést v Duchu svatém k Otcově lásce a jen on sám může dát, abychom se podíleli na životě Nejsvětější Trojice.“ (Jan Pavel II., Apoštolská exhortace <em>Catechesi tradendae</em>, 5.)\n"
        }, 
        {
            "chapter": 13, 
            "caption": "", 
            "refs": "876,2145", 
            "id": 427, 
            "text": "„Při katechezi se učí o Kristu, vtěleném Slovu a Božím Synu, a všechno ostatní se vztahuje k němu; ... jen Kristus učí, zatímco každý druhý to činí jen v té míře, v jaké je jeho tlumočníkem tím, že umožňuje, aby Kristus učil jeho ústy ... Každý katecheta by měl na sebe vztahovat tajemná Ježíšova slova: ‘Moje učení není moje, ale toho, který mě poslal’ (Jan 7,16).“ (Jan Pavel II., Apoštolská exhortace <em>Catechesi tradendae</em>, 6.)\n"
        }, 
        {
            "chapter": 13, 
            "caption": "", 
            "refs": "", 
            "id": 428, 
            "text": "Ten, kdo je povolán „učit Krista“, má tedy usilovat především o ten zisk, jímž je „nesmírně cenné poznání Krista“; je třeba přijmout ztrátu všeho, „abych mohl získat Krista a byl s ním spojen“ a abych „poznal na sobě moc jeho zmrtvýchvstání a účast v jeho utrpení; a protože umřel on, i já mu chci být v tom podobný. Potom ... dosáhnu i vzkříšení z mrtvých“ (Flp 3,8-11).\n"
        }, 
        {
            "chapter": 13, 
            "caption": "", 
            "refs": "851", 
            "id": 429, 
            "text": "Z tohoto láskyplného poznání Krista se rodí nezadržitelná touha hlásat, „evangelizovat“, přivádět druhé k tomu, aby řekli své „ano“ k víře v Ježíše Krista. Zároveň také člověk pociťuje potřebu stále lépe tuto víru poznávat. Proto uvedeme v pořadí podle vyznání víry hlavní Ježíšovy tituly: Kristus, Boží Syn, Pán (2. článek). Po nich pak vyznání víry prohlašuje hlavní tajemství Kristova života: jeho vtělení (3. článek), pak velikonoční tajemství (4. a 5. článek) a konečně tajemství jeho oslavení (6. a 7. článek).\n"
        }, 
        {
            "chapter": 13, 
            "caption": "<b>2. ČLÁNEK</B><BR>„I V JEŽÍŠE KRISTA, SYNA JEHO JEDINÉHO, PÁNA NAŠEHO\"<br><b>I. Ježíš</b>", 
            "refs": "210,402", 
            "id": 430, 
            "text": "<em>Ježíš</em> znamená v hebrejštině: „Bůh zachraňuje.“ Anděl Gabriel ho při zvěstování nazývá jeho vlastním jménem Ježíš; toto jméno vyjadřuje zároveň jeho totožnost i jeho poslání. (Lk 1,31) Protože pouze Bůh může odpouštět hříchy, (Mk 2,7) je to on, kdo v Ježíši, svém věčném Synu, který se stal člověkem, „spasit svůj lid od hříchů“ (Mt 1,21). Tak Bůh v Ježíši soustřeďuje celé své dílo spásy lidstva.\n"
        }, 
        {
            "chapter": 13, 
            "caption": "", 
            "refs": "388,1441,1850", 
            "id": 431, 
            "text": "V dějinách spásy se Bůh nespokojil s tím, že osvobodil Izraele „z domu otroctví“ (Dt 5,6), že ho vyvedl z Egypta; spasí ho i z jeho hříchu; protože hřích je vždycky urážka Boha, (Srov. Ž 51,6) pouze Bůh ji může odpustit. (Srov. Ž 51,11) Proto Izrael, když si stále více uvědomuje všeobecnost hříchu, nebude moci hledat spásu jinak než ve vzývání jména Boha Vykupitele. (Srov. Ž 79,9)\n"
        }, 
        {
            "chapter": 13, 
            "caption": "", 
            "refs": "161,389,589,2666", 
            "id": 432, 
            "text": "Ježíšovo jméno znamená, že jméno samého Boha je přítomno v osobě jeho Syna, (Srov. Sk 5,41; 3 Jan 7.) který se stal člověkem kvůli všeobecnému a definitivnímu vykoupení z hříchů. Jen jméno Boží přináší spásu, (Srov. Jan 3,18; sk 2,21) a napříště ho mohou všichni vzývat, neboť vtělením se Bůh spojil se všemi lidmi, (Srov. Řím 10,6-13.) „neboť pod nebem není lidem dáno žádné jiné jméno, v němž bychom mohli dojít spásy“ (Sk 4,12). (Srov Sk 9,14; Jak 2,7)\n"
        }, 
        {
            "chapter": 13, 
            "caption": "", 
            "refs": "", 
            "id": 433, 
            "text": "Jméno Boha Spasitele vzýval jen jednou za rok velekněz při smírných obřadech za hříchy Izraele, když pokropil krví oběti příkrov (tzv. slitovnici) ve svatyni. (Srov. Lv 16,15-16; Sir 50,20; Žid 9,7.) Příkrov byl místem Boží přítomnosti. (Srov. Ex 25,22; Lv 16,2; Nm 7,89; Žid 9,5.) Když svatý Pavel říká o Ježíšovi, že „Bůh ho ustanovil jako smírnou oběť v jeho krvi“ (Řím 3,25), chce tím tvrdit, že v jeho lidství „Bůh smířil svět se sebou pro Kristovy (zásluhy)“ (2 Kor 5,19).\n"
        }, 
        {
            "chapter": 13, 
            "caption": "", 
            "refs": "2614,2812", 
            "id": 434, 
            "text": "Ježíšovo zmrtvýchvstání oslavuje jméno Boha Spasitele, (Srov. Jan 12,28.) neboť právě Ježíšovo jméno plně dokazuje svrchovanou moc „Jména nad každé jiné jméno“ (Flp 2,9). Zlí duchové se jeho jména bojí (Srov. Sk 16,16-18; 19,13-16.) a Ježíšovi učedníci v jeho jménu konají zázraky; (Srov. Mk 16,17.) vždyť Otec jim dá všechno, oč ho prosí v Ježíšově jménu. (Srov. Jan 15,16.)\n"
        }, 
        {
            "chapter": 14, 
            "caption": "", 
            "refs": "2667,2668,2676", 
            "id": 435, 
            "text": "Ježíšovo jméno je středem křesťanské modlitby. Všechny liturgické modlitby končí formulí „<i>per Dominum nostrum Jesum Christum ...</i>„ (skrze našeho Pána, Ježíše Krista ...). Modlitba „Zdrávas Maria“ vrcholí slovy „a požehnaný plod života tvého, Ježíš“. Modlitba srdce, obvyklá u východních křesťanů a nazývaná „Ježíšova modlitba“, říká: „Pane Ježíši Kriste, Synu Boží, smiluj se nade mnou hříšným.“ Mnozí křesťané umírají s jediným slovem „Ježíš“ na rtech, jako svatá Jana z Arku. ()\n"
        }, 
        {
            "chapter": 13, 
            "caption": "<b>II. Kristus</b>", 
            "refs": "690,695,711-716,783", 
            "id": 436, 
            "text": "<em>Kristus</em> pochází z řeckého překladu hebrejského výrazu „Mesiáš“, což znamená „pomazaný“. Stává se Ježíšovým vlastním jménem jen proto, že on dokonale plní božské poslání, které to jméno vyjadřuje. V Izraeli bývali totiž ve jménu Boha pomazáni ti, kteří mu byli zasvěceni k poslání, jež jim svěřil. Byli to králové, (Srov. 1 Sam 9,16; 10,1; 16,1.12-13; 1 Král 1,39.) kněží (Srov. Ex 29,7; Lv 8,12.) a někdy i proroci. (Srov. 1 Král 19,16.) Takový měl být „par excellence“ případ Mesiáše, kterého měl Bůh poslat, aby nastolil s konečnou platností své království. (Srov. Ž 2,2; Sk 4,26-27.) Mesiáš měl být pomazán Duchem Hospodina (Srov. Iz 11,2.) na krále i kněze zároveň, (Srov. Zach 4,14; 6,13.) ale také na proroka. (Srov. Iz 61,1; Lk 4,16-21.) Ježíš splnil mesiánskou naději Izraele ve své trojí funkci kněze, proroka a krále.\n"
        }, 
        {
            "chapter": 13, 
            "caption": "", 
            "refs": "486,525", 
            "id": 437, 
            "text": "Anděl zvěstoval pastýřům Ježíšovo narození jako narození Mesiáše slíbeného Izraeli: „V městě Davidově se vám dnes narodil Spasitel - to je Kristus Pán“ (Lk 2,11). Od samého počátku je tím, „kterého Otec posvětil a poslal na svět“ (Jan 10,36), počatý jako „svatý“ v Mariině panenském lůně. (Srov. Lk 1,35) Bůh vyzval Josefa, aby přijal Marii, „svou manželku“, která byla těhotná, „vždyť dítě, které počala, je z Ducha svatého“ (Mt 1,20), aby se tak Ježíš, „nazývaný Kristus“, narodil Josefově manželce jako potomek z Davidova mesiášského rodu (Mt 1,16). (Řím 1,3; 2 Tim 2,8; Sk 22,16.)\n"
        }, 
        {
            "chapter": 13, 
            "caption": "", 
            "refs": "535,727", 
            "id": 438, 
            "text": "Ježíšovo mesiášské posvěcení vyjevuje jeho božské poslání. „A to ostatně naznačuje samo jeho jméno, neboť Kristovým jménem se míní ten, který pomazal, ten, který byl pomazán, i samo pomazání, kterého se mu dostalo: ten, který pomazal, to je Otec; ten, který byl pomazán, to je Syn; a byl pomazán v Duchu, který je pomazání.“ (Sv. Irenej z Lyonu, <em>Adversus haereses</em>, 3,18,3.) Ježíšovo věčné mesiášské posvěcení se zjevilo v době jeho pozemského života, při křtu od Jana, když ho Bůh „pomazal Duchem svatým a mocí“ (Sk 10,38), „aby byl zjeven izraelskému národu“ (Jan 1,31) jako jeho Mesiáš. Jeho skutky i slova ho zjevují jako „svatého Božího“. (Mk 1,24; Jan 6,69; Sk 3,14)\n"
        }, 
        {
            "chapter": 13, 
            "caption": "", 
            "refs": "528-529,552", 
            "id": 439, 
            "text": "Mnozí židé i někteří pohané, kteří sdíleli jejich naději, uznali, že Ježíš má základní rysy mesiášského „Davidova syna“, kterého Bůh slíbil Izraeli. (Srov. Mt 2,2; 9,27; 12,23; 15,22; 20,30; 20,9.15.) Ježíš přijal titul Mesiáše, na který měl právo, (Srov. Jan 4,25-26; 11,27.) avšak ne bez výhrad, protože část jeho současníků jej chápala podle pojetí příliš lidského, (Srov. Mt 22,41-46.) v podstatě politického. (Srov. Jan 6,15; Lk 24,21.)\n"
        }, 
        {
            "chapter": 13, 
            "caption": "", 
            "refs": "552,550,445", 
            "id": 440, 
            "text": "Ježíš přijal vyznání víry apoštola Petra, který ho uznával za Mesiáše, a sám pak oznamuje, že utrpení Syna člověka je už blízko. (Srov. Mt 16,16-23.) Tak odhalili vlastní obsah své mesiášské královské důstojnosti v transcendentní totožnosti Syna člověka, „který sestoupil z nebe“ (Jan 3,13), (Srov. Jan 6,62; Dan 7,13.) a zároveň ve svém vykupitelském poslání jako trpící služebník: „Syn člověka nepřišel, aby si nechal sloužit, ale aby sloužil a dal svůj život jako výkupné za všechny“ (Mt 20,28). (Srov. Iz 53,10-12.) A proto se pravý smysl jeho královské důstojnosti ukazuje jen z výše kříže. (Srov. Jan 19,19-22; Lk 23,39-43.) Teprve po vzkříšení může Petr prohlásit jeho mesiášskou královskou důstojnost před Božím lidem: „Ať je úplně jasno celému izraelskému národu toto. Pánem a Mesiášem ustanovil Bůh právě toho Ježíše, kterého jste vy ukřižovali“ (Sk 2,36).\n"
        }, 
        {
            "chapter": 13, 
            "caption": "<b>III. Jednorozený Syn Boží</b>", 
            "refs": "", 
            "id": 441, 
            "text": "<em>Boží Syn</em> je ve Starém zákoně titul, který se dává andělům, (Srov. Dt [LXX] 32,8; Job 1,6.) vyvolenému národu, (Srov. Ex 4,22; Oz 11,1; Jer 3,19; Sir 36,11; Mdr 18,13.) synům Izraele (Srov. Dt 14,1; Oz 2,1.) a jejich králům. (Srov. 2 Sam 7,14; Ž 82,6.) V těchto případech znamená adoptivní synovství, jež vytváří mezi Bohem a jeho tvorem mimořádně důvěrné vztahy. Když je tedy slíbený Král-Mesiáš nazýván „Božím Synem“, (Srov. 1 Kron 17,13; Ž 2,7.) nevyplývá z toho nutně, podle literárního smyslu oněch textů, že je víc než člověk. Ti, kdo takto označovali Ježíše jako izraelského Mesiáše, (Srov. Mt 27,54.) nechtěli asi říci nic víc. (Srov. Lk 23,47.)\n"
        }, 
        {
            "chapter": 13, 
            "caption": "", 
            "refs": "424,552", 
            "id": 442, 
            "text": "Jiná věc je, když Petr vyznává, že Ježíš je „Mesiáš, Syn živého Boha“ (Mt 16,16), protože Ježíš mu odpovídá slavnostním způsobem: „<em>Nezjevilo</em> ti to tělo a krev, ale <em>můj</em> nebeský <em>Otec“</em> (Mt 16,17). Podobně Pavel prohlásí o svém obrácení na cestě do Damašku: „Bůh, který si mě už v lůně mé matky vybral a svou milostí povolal a rozhodl, že mi zjeví svého Syna, abych oněm kázal radostnou zvěst všem pohanům...„ (Gal 1,15-16). „A hned začal v synagogách hlásat Ježíše, že je to Boží Syn“ (Sk 9,20). Toto bude od samého počátku (Srov. 1 Sol 1,10.) středem apoštolské víry, (Srov. Jan 20,31.) kterou prohlásil nejdříve Petr jako základ církve. (Srov. Mt 16,18.)\n"
        }, 
        {
            "chapter": 13, 
            "caption": "", 
            "refs": "2786", 
            "id": 443, 
            "text": "Jestliže Petr mohl uznat, že Mesiášovo božské synovství má transcendentní povahu, pak jen proto, že to sám Ježíš jasně naznačil. Před veleradou, na otázku svých žalobců: „Ty jsi tedy Boží Syn?“, Ježíš odpověděl: „Vy správně říkáte, já jsem“ (Lk 22,70). (Srov. Mt 26,64; Mk 14,61.) Už mnohem dříve se označil za „Syna“, který zná Otce, (Srov. Mt 11,27; 21,37-38) který se liší od služebníků, jež Bůh dříve posílal svému lidu, (Srov. Mt 21,34-36) a který je vyšší než sami andělé. (Srov. Mt 24,36) Odlišil své synovství od synovství svých učedníků tím, že nikdy neříkal „Otče náš“, (Srov. Mt 5,48; 6,8; 7,21; Lk 11,13) kromě příkazu, který jim dal: „Vy se tedy modlete takto: Otče náš (Mt 6,9)“; a zdůraznil toto rozlišení: „... k svému Otci a k vašemu Otci“ (Jan 20,17).\n"
        }, 
        {
            "chapter": 13, 
            "caption": "", 
            "refs": "536,554", 
            "id": 444, 
            "text": "Evangelia zmiňují při dvou slavnostních okamžicích - při křtu a proměnění Krista - Otcův hlas, který označuje Ježíše za svého „milovaného Syna“. (Srov. Mt 3,17; 17,5.) Ježíš se sám představuje jako „jednorozený Syn“ Boží (Jan 3,16) a tímto titulem potvrzuje svou věčnou preexistenci. (Srov. Jan 10,36.) Požaduje víru „ve jméno jednorozeného Syna Božího“ (Jan 3,18). Toto křesťanské vyznání se objevuje již ve zvolání setníka tváří v tvář Ježíši na kříži: „Tento člověk byl opravdu Syn Boží“ (Mk 15,39); jedině věřící člověk může vyjádřit ve světle velikonočního tajemství plný dosah titulu „Boží Syn“.\n"
        }, 
        {
            "chapter": 13, 
            "caption": "", 
            "refs": "653", 
            "id": 445, 
            "text": "Teprve po zmrtvýchvstání se ukáže Ježíšovo božské synovství v moci jeho oslaveného lidství: „duchem svatosti se prokázal jako mocný Boží Syn tím, že vstal z mrtvých“ (Řím 1,4). (Srov. Sk 13,33.) Apoštolové budou moci vyznat: „Viděli jsme jeho slávu, slávu, jakou má od Otce jednorozený Syn, plný milosti a pravdy“ (Jan 1,14).\n"
        }, 
        {
            "chapter": 13, 
            "caption": "<b>IV. Pán – Hospodin</b>", 
            "refs": "209", 
            "id": 446, 
            "text": "V řeckém překladu starozákonních knih je nevýslovné jméno, jímž se Bůh zjevil Mojžíšovi, (Srov. Ex 3,14.) JHVH, přeloženo výrazem „Kyrios“ (Pán). Od té doby se výraz <em>Hospodin</em> (Pán)stává nejčastějším jménem přímo pro označení božství Boha Izraele. V tomto hutném smyslu užívá Nový zákon titulu „Pán“ jak pro Otce, tak - a to je novinka - i pro Ježíše, který je tím uznáván za Boha. (Srov. 1 Kor 2,8.)\n"
        }, 
        {
            "chapter": 13, 
            "caption": "", 
            "refs": "548", 
            "id": 447, 
            "text": "Sám Ježíš si tento titul zastřeně připisuje, když diskutuje s farizeji o smyslu 110. žalmu, (Srov. Mt 22,41-46; srov. také Sk 2,34-36; Žid 1,13.) ale i otevřeně, když se obrací ke svým apoštolům. (Srov. Jan 13,13.) Během Ježíšova veřejného života ukazovaly projevy jeho moci nad přírodou, nad nemocemi, nad zlými duchy, nad smrtí a hříchem jeho božskou svrchovanost.\n"
        }, 
        {
            "chapter": 13, 
            "caption": "", 
            "refs": "208,683,641", 
            "id": 448, 
            "text": "V evangeliích se různé osoby velmi často obracejí na Ježíše oslovením „Pane“. Tento titul vyjadřuje úctu i důvěru těch, kteří přicházejí k Ježíšovi a očekávají od něho pomoc a uzdravení. (Srov. Mt 8,2; 14,30; 15,22 a jiné.) Pod vlivem Ducha svatého toto oslovení znamená uznání Ježíšova božského tajemství. (Srov. Lk 1,43; 2,11.) Při setkání se zmrtvýchvstalým Ježíšem se stává klaněním: „Pán můj a Bůh můj!“ (Jan 20,28). Dostává onen nádech lásky a náklonnosti, kterým se bude vyznačovat křesťanská tradice: „Pán je to!“ (Jan 21,7).\n"
        }, 
        {
            "chapter": 13, 
            "caption": "", 
            "refs": "461,653", 
            "id": 449, 
            "text": "Tím, že první vyznání víry církve připisují Ježíšovi božský titul Pána, vyhlašují od samého počátku, (Srov. Sk 2,34-36.) že moc, čest a sláva, náležejí Bohu Otci, se vztahují také na Ježíše, (Srov. Řím 9,5; Tit 2,13; Sk 5,13.) protože má „božskou přirozenost“ (Flp 2,6), a že Otec tuto Ježíšovu svrchovanost ukázal tím, že ho vzkřísil z mrtvých a povýšil ho do své slávy. (Srov. Řím 10,9; 1 Kor 12,3; Fil 2,9-11.)\n"
        }, 
        {
            "chapter": 13, 
            "caption": "", 
            "refs": "668-672,2242", 
            "id": 450, 
            "text": "Hned od počátku křesťanských dějin znamená vyhlášení Ježíšovy svrchovanosti (Srov. Zj 11,15.) také uznání, že člověk nesmí absolutně podřizovat svou osobní svobodu žádné pozemské moci, ale jedině Bohu Otci a Pánu Ježíši Kristu: císař není „Pán“. (Srov. Mk 12,17; Sk 5,29.) „Církev věří... že klíč, střed a cíl celých lidských dějin je v jejím Pánu a Učiteli.“ (2. vatikánský koncil, GS 10; srov 45.)\n"
        }, 
        {
            "chapter": 13, 
            "caption": "", 
            "refs": "2664-2665,2817", 
            "id": 451, 
            "text": "Křesťanská modlitba je poznamenána titulem „Pán“, ať je to výzva k modlitbě: „Pán s vámi“, nebo závěr modlitby: „skrze našeho Pána, Ježíše Krista“, nebo také zvolání plné naděje a důvěry: „Maran atha“ (Pán přichází), či „Marana tha“ (Přijď, Pane!; 1 Kor 16,22), „Amen, přijď, Pane Ježíši!“ (Zj 22,20).\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 452, 
            "text": "<em>Jméno „Ježíš“ znamená „Bůh zachraňuje“. Dítě narozené z Panny Marie je pojmenováno „Ježíš“, „on totiž spasí svůj lid od hříchů“ (Mt 1,21): „Neboť pod nebem není lidem dáno žádné jiné jméno, v němž bychom mohli dojít spásy“ (Sk 4,12).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 453, 
            "text": "<em>Jméno „Kristus“ znamená „Pomazaný“, „Mesiáš“. Ježíš je Kristus, neboť Bůh ho „pomazal Duchem svatým a mocí“ (Sk 10,38). On je ten, který měl přijít, (Srov. Lk 7,19) je „nadějí Izraele“.</em> (Sk 28,20).\n"
        }, 
        {
            "chapter": 13, 
            "caption": "", 
            "refs": "", 
            "id": 454, 
            "text": "<em>Jméno „Boží Syn“ znamená jedinečný a věčný vztah Ježíše Krista k Bohu, jeho Otci: on je Otcův jednorozený Syn</em> (Srov. Jan 1,14.18; 3,16.18.)<em> a sám Bůh.</em> (Srov. Jan 1,1.)<em> Věřit, že Ježíš Kristus je Boží Syn, je nutné k tomu, aby člověk mohl být křesťanem.</em> (Srov. Sk 8,37; 1 Jan 2,23.)\n"
        }, 
        {
            "chapter": 13, 
            "caption": "", 
            "refs": "", 
            "id": 455, 
            "text": "<em>Jméno „Pán“ znamená božskou svrchovanost. Vyznávat nebo vzývat Ježíše jako Pána znamená věřit v jeho božství. „Jenom pod vlivem Ducha svatého může někdo říci: ‘Ježíš je Pán’“ (1 Kor 12,3).</em>\n"
        }, 
        {
            "chapter": 13, 
            "caption": "<b>3. ČLÁNEK</b><br>„JEŽÍŠ KRISTUS BYL POČAT Z DUCHA SVATÉHO A NARODIL SE Z MARIE PANNY“<br>1. odstavec<br><b>SYN BOŽÍ SE STAL ČLOVĚKEM</b><br><b>I. Proč se Slovo stalo tělem</b>", 
            "refs": "", 
            "id": 456, 
            "text": "V nicejsko-cařihradském vyznání víry říkáme, že Syn Boží „<em>pro nás lidi a pro naši spásu</em> sestoupil z nebe. Skrze Ducha svatého přijal tělo z Marie Panny a stal se člověkem.“ (DS 150.)\n"
        }, 
        {
            "chapter": 13, 
            "caption": "", 
            "refs": "607,385", 
            "id": 457, 
            "text": "Slovo se stalo tělem, <em>aby nás spasilo tím, že nás smíří s Bohem:</em> Bůh si nás zamiloval „a poslal svého Syna jako smírnou oběť za naše hříchy“ (1 Jan 4,10). „Otec poslal svého Syna jako spasitele světa“ (1 Jan 4,14). Syn Boží „přišel, aby odstranil hříchy“ (1 Jan 3,5).</p><p><small> „Naše přirozenost byla nemocná a potřebovala uzdravení; byla padlá, potřebovala pozvednutí, byla mrtvá, potřebovala vzkříšení. Přišli jsme o vlastnictví dobra, bylo nám je třeba vrátit. Nám, ponořeným do temnot, bylo třeba přinést světlo; byli jsme v zajetí, čekali jsme na zachránce; byli jsme vězňové, čekali jsme na pomoc; byli jsme otroci, čekali jsme na osvoboditele. Nebyly všechny tyto důvody závažné? Nebyly takové, aby pohnuly Boha sestoupit až do naší lidské přirozenosti, aby ji navštívil, když bylo lidstvo v tak žalostném a nešťastném stavu?“</small> (Sv. Řehoř z Nyssy, <em>Oratio catechetica</em>, 15: PG 45, 48B.)\n"
        }, 
        {
            "chapter": 13, 
            "caption": "", 
            "refs": "219", 
            "id": 458, 
            "text": "Slovo se stalo tělem, <em>abychom tak poznali Boží lásku:</em> „V tom se ukázala Boží láska k nám, že Bůh poslal na svět svého jednorozeného Syna, abychom měli život skrze něho“ (1 Jan 4,9). „Neboť tak Bůh miloval svět, že dal svého jednorozeného Syna, aby žádný, kdo v něho věří, nezahynul, ale měl život věčný.“ (Jan 3,16).\n"
        }, 
        {
            "chapter": 13, 
            "caption": "", 
            "refs": "520,823,2012,1717,1965", 
            "id": 459, 
            "text": "Slovo se stalo tělem, <em>aby bylo naším vzorem svatosti</em>: „Vezměte na sebe mé jho a učte se ode mě...„ (Mt 11,29). „Já jsem cesta, pravda a život. Nikdo nepřichází k Otci než skrze mne“ (Jan 14,6). A Otec na hoře Proměnění přikazuje: „Toho poslouchejte“ (Mk 9,7). (Srov. Dt 6,4-5.) On je totiž vzorem blahoslavenství a závazným pravidlem Nového zákona: „Milujte se navzájem, jak jsem já miloval vás“ (Jan 15,12). Tato láska v sobě zahrnuje, že člověk nabídne sebe sama v následování Ježíše. (Srov. Mk 8,34.)\n"
        }, 
        {
            "chapter": 13, 
            "caption": "", 
            "refs": "1265,1391,1988", 
            "id": 460, 
            "text": "Slovo se stalo tělem, <em>abychom měli „účast na božské přirozenosti“</em> (2 Petr 1,4): „Vždyť to je důvod, proč se Slovo stalo člověkem a Boží Syn synem člověka: aby se člověk stal Božím Synem tím, že vstoupí do společenství se Slovem a dostane tak božské synovství.“ (Sv. Irenej z Lyonu, <em>Adversus haereses</em>, 3,19,1.) „Vždyť Boží Syn se stal člověkem, aby nás učinil Bohem.“ (Sv. Atanáš, <em>De incarnatione</em>, 54,3: PG 25, 192B.) „Jednorozený Boží Syn, chtěje nás učinit účastnými svého božství, vzal na sebe naši přirozenost, aby, když se stal člověkem, z lidí učinil bohy.“ („Unigenitus Dei filius, suae divinitatis volens nos esse participes, naturam nostram assumpsit, ut homines deos faceret factus homo“, sv. Tomáš Akvinský, <em>Opusculum 57</em> in festo Corporis Christi, 1.)\n"
        }, 
        {
            "chapter": 13, 
            "caption": "", 
            "refs": "449,661,653", 
            "id": 461, 
            "text": "Církev přejímá výraz svatého Jana („Slovo se stalo tělem\": Jan 1,14) a nazývá „vtělením“ skutečnost, že Boží Syn vzal na sebe lidskou přirozenost, aby v ní uskutečnil naši spásu. Církev opěvuje tajemství vtělení v jednom hymnu, který uvádí svatý Pavel:</p><p><small> „Mějte v sobě smýšlení, jaké měl Kristus Ježíš: ačkoli má božskou přirozenost, nic nelpěl na tom, že je rovný Bohu, ale sám sebe se zřekl, vzal na sebe přirozenost služebníka a stal se jedním z lidí. Byl jako každý jiný člověk, ponížil se a byl poslušný až k smrti, a to k smrti na kříži“ (Flp 2,5-8). </small>(Srov. Denní modlitba Církve, kantikum, I. nešpory v neděli.)\n"
        }, 
        {
            "chapter": 13, 
            "caption": "", 
            "refs": "", 
            "id": 462, 
            "text": "O tomtéž tajemství hovoří list Židům: </p><p><small>„A tak Kristus, když přicházel na svět, řekl: ‘Dary ani oběti jsi nechtěl, ale připravils mi tělo. V celopalech a v obětech za hřích jsi neměl zálibu. Proto jsem řekl: Tady jsem, abych plnil, Bože, tvou vůli“ (Žid 10,5-7).</small> (Cituje i Ž 40,7-9 [LXX].)\n"
        }, 
        {
            "chapter": 13, 
            "caption": "", 
            "refs": "90", 
            "id": 463, 
            "text": "Víra ve skutečné vtělení Božího Syna je rozlišovacím znamením křesťanské víry: „Ducha Božího poznáte takto: každý duch, který vyznává, že Ježíš přišel jako Mesiáš v těle, je z Boha“ (1 Jan 4,2). To je radostné přesvědčení církve od samého počátku, když opěvuje „velké náboženské tajemství“: „Přišel v lidské přirozenosti“ (1 Tim 3,16).\n"
        }, 
        {
            "chapter": 13, 
            "caption": "<b>III. Pravý Bůh a pravý člověk</b>", 
            "refs": "88", 
            "id": 464, 
            "text": "Jedinečná a zcela zvláštní událost vtělení Božího Syna neznamená, že Ježíš Kristus je zčásti Bůh a zčásti člověk, ani že je v něm beztvárně smíšeno božství s lidstvím. Stal se opravdu pravým člověkem a zůstal přitom opravdu pravým Bohem, Ježíš Kristus je pravý Bůh a pravý člověk. Církev musela během prvních staletí hájit a objasňovat tuto pravdu víry proti bludům, které ji zkreslovaly.\n"
        }, 
        {
            "chapter": 13, 
            "caption": "", 
            "refs": "242", 
            "id": 465, 
            "text": "První bludy spíše popíraly Kristovo pravé lidství než jeho božství (gnostický doketismus). Už od apoštolských dob křesťanská víra trvala na opravdovém vtělení Božího Syna, „který přišel v těle“. (Srov. 1 Jan 4,2-3; 1 Jan 7.) Avšak ve třetím století musela církev potvrdit proti Pavlovi ze Samosaty (na sněmu v Antiochii), že Ježíš Kristus je Boží Syn podle přirozenosti, a ne jen adoptivní. První ekumenický koncil v Niceji roku 325 vyznal ve svém krédu, že Boží Syn „je zrozený, ne stvořený, jedné podstaty [‘homoúsios’] (1. nicejský koncil: DS 125.) s Otcem“, a odsoudil Aria, který zastával názor, že „Boží Syn vzešel z ničeho“ (1. nicejský koncil: DS 130.) a že je „jiné podstaty než Otec.“(1. nicejský koncil: DS 126.)\n"
        }, 
        {
            "chapter": 13, 
            "caption": "", 
            "refs": "495", 
            "id": 466, 
            "text": "Nestoriánský blud viděl v Kristu lidskou osobu spojenou s božskou osobou Božího Syna. Proti tomu svatý Cyril z Alexandrie a třetí ekumenický koncil shromážděný v Efesu v roce 431 vyznal, že „Slovo tím, že se ve své osobě spojilo s tělem, oduševněným rozumovou duší, se stalo člověkem“. (Efeský koncil: DS 250.) Kristovo lidství nemá jiný subjekt než božskou osobu Božího Syna, který je přijal za vlastní ve chvíli svého početí. Proto efeský koncil prohlásil v roce 431, že Maria se opravdu stala Boží matkou pro lidské početí Božího Syna ve svém lůně; „Matka Boží ... ne proto, že by Boží Slovo přijalo od ní svou božskou přirozenost, nýbrž proto, že z ní má svaté tělo, vybavené rozumovou duší, a poněvadž je s ním Slovo spojeno ve své osobě, říká se, že se Slovo narodilo podle těla.“ (Efeský koncil: DS 251.)\n"
        }, 
        {
            "chapter": 13, 
            "caption": "", 
            "refs": "", 
            "id": 467, 
            "text": "Monofyzité tvrdili, že lidská přirozenost jako taková přestala v Kristu existovat, když byla přijata božskou osobou Božího Syna. Proti tomuto bludu čtvrtý ekumenický koncil v Chalcedonu v roce 451 prohlásil: </p><p><small> „Po vzoru svatých Otců jednomyslně učíme vyznávat jediného a téhož Syna, našeho Pána Ježíše Krista, stejně dokonalého v božství a dokonalého v lidství, pravého Boha a pravého člověka, složeného z rozumové duše a těla, soupodstatného s Otcem svým božstvím a soupodstatného s námi svým lidstvím, který ‘sám byl vyzkoušen ve všem možném jako my, ale nikdy se nedopustil hříchu’, (Žid 4,15) zplozeného Otcem přede všemi věky co do božství, a v těchto posledních dnech pro nás a pro naši spásu zrozeného z Panny Marie, matky Boží, co do lidství. </small></p><p><small>Jediného a téhož Krista, Pána, jednorozeného Syna, jehož musíme uznávat ve dvou přirozenostech, bez směšování, beze změny, bez rozdělení, bez odloučení. Spojením přirozeností nijak není potlačena jejich rozdílnost, ale spíše jsou vlastností každé uchovány a spojeny v jediné osobě a v jediné hypostazi.“ </small> (Chalcedonský koncil: DS 301-302.)\n"
        }, 
        {
            "chapter": 13, 
            "caption": "", 
            "refs": "254,616", 
            "id": 468, 
            "text": "Po chalcedonském koncilu dělali někteří z Kristovy lidské přirozenosti jakýsi osobní subjekt. Proti nim pátý ekumenický koncil v Cařihradě v roce 553 prohlásil: „Je jen jedna jediná hypostaze [nebo osoba] ... , totiž náš Pán, Ježíš Kristus, <em>jeden z Trojice</em>. (2. cařihradský koncil: DS 424.) A tedy všechno v Kristově lidství musí být přičítáno jeho božské osobě jako svému vlastnímu subjektu, (Srov. už koncil v Efezu: DS 255.) nejen zázraky, nýbrž i utrpení (2. cařihradský koncil: DS 423.) a sama smrt: „Náš Pán Ježíš Kristus, ukřižovaný ve svém těle, je pravý Bůh, Pán slávy a jeden ze svaté Trojice.“ (Srov. 2. cařihradský koncil: DS 432.)\n"
        }, 
        {
            "chapter": 13, 
            "caption": "", 
            "refs": "212", 
            "id": 469, 
            "text": "Církev takto vyznává, že Ježíš je neoddělitelně pravý Bůh a pravý člověk: je skutečně Božím Synem, který se stal člověkem, naším bratrem, aniž přestal být Bohem, naším Pánem: </p><p><small>„Bůh se stal člověkem; nezměněný ve svém božství přijal naše lidství,“ zpívá římská liturgie. (Denní modlitba Církve, antifona k Zachariášovu kantiku, ranní chvály 1. ledna; srov. sv. Lev Veliký, <em>Sermones</em>, 21,2-3: PL 54, 192A.) A liturgie sv. Jana Zlatoústého prohlašuje a zpívá: „Ó jednorozený Synu a Slovo Boha, ty, který jsi nesmrtelný, ráčil ses vtělit pro naši spásu v lůno svaté Boží Matky a vždy Panny Marie; ty, který ses bez proměny stal člověkem a byl jsi ukřižován, ó Kriste, Bože, ty, který jsi svou smrtí přemohl smrt, ty, který jsi Jeden ze svaté Trojice, oslavovaný s Otcem a Duchem svatým, spas nás!“</small> (Byzantská liturgie, Tropář „O monogenis“.)\n"
        }, 
        {
            "chapter": 13, 
            "caption": "<b>IV. Jak je Boží Syn člověkem?</b>", 
            "refs": "516,626,2599", 
            "id": 470, 
            "text": "Jelikož při vtělení byla tajemným spojením lidská přirozenost přijata, a nikoli ‘zničena’, (2. vatikánský koncil, GS 22.) byla církev během staletí vedena k tomu, aby vyznávala plnou skutečnost jak Kristovy lidské duše, s její rozumovou a volní činností, tak i jeho lidského těla. Zároveň však pokaždé musela připomínat, že Kristova lidská přirozenost náleží ve vlastním smyslu božské osobě Syna, jenž tuto přirozenost přijal. V ní vše, čím je, a vše, co koná, pochází od „jednoho z Trojice“. (Srov. Jan 14,9-10.) </p><p><small>Boží Syn tedy sdílí svému lidství svůj vlastní osobní způsob existence v Trojici. Tím Kristus jak ve své duši, tak i ve svém těle vyjadřuje lidským způsobem božské jednání Trojice: „Boží Syn ... lidskýma rukama pracoval, lidskou myslí přemýšlel, lidskou vůlí jednal, lidským srdcem miloval. Narozen z Panny Marie, stal se opravdu jedním z nás, ve všem nám podobný kromě hříchu.“</small> (2. vatikánský koncil, GS 22.)\n"
        }, 
        {
            "chapter": 13, 
            "caption": "KRISTOVA DUŠE A JEHO LIDSKÉ POZNÁNÍ", 
            "refs": "363", 
            "id": 471, 
            "text": "Apollinaris z Laodiceje zastával názor, že u Krista Slovo nahradilo duši nebo ducha. Proti tomuto bludu církev prohlásila, že věčný Syn přijal též rozumovou lidskou duši. (Srov. Damas I., Dopis východním biskupům: DS 149.)\n"
        }, 
        {
            "chapter": 13, 
            "caption": "", 
            "refs": "", 
            "id": 472, 
            "text": "Lidská duše, kterou Boží Syn přijal, je obdařena opravdovým lidským poznáním. To tudíž nemohlo být samo ze sebe neomezené: bylo získáváno v historických podmínkách jeho existence, v prostoru a čase. Proto Boží Syn mohl v okamžiku, kdy se stal člověkem, vzít na sebe to, že bude „prospívat moudrostí, věkem a oblibou,“ (Lk 2,52), a dokonce i potřebu získávat znalosti po lidském způsobu na základě zkušenosti. (Srov. Mk 6,38; 8,27; Jan 11,34 atd.) To odpovídalo skutečnost jeho dobrovolného ponížení, že „vzal na sebe přirozenost služebníka“ (Flp 2,7).\n"
        }, 
        {
            "chapter": 13, 
            "caption": "", 
            "refs": "240", 
            "id": 473, 
            "text": "Toto vpravdě lidské poznání Božího Syna však zároveň vyjadřovalo božský život jeho osoby. (Srov. sv. Řehoř Veliký, dopis <em>Sicut aqua:</em> DS 475.) „Lidská přirozenost Božího Syna, <em>ne sama ze sebe, nýbrž díky svému spojení se Slovem,</em> poznávala a na sobě projevovala všechno, co odpovídá Bohu.“ (Sv. Maxim Vyznavač, <em>Questiones et dubia</em>, 66: PG 90, 840A.) Především je to důvěrné a bezprostřední poznání, jež má Boží Syn, který se stal člověkem, o svém Otci. (Srov. Mk 14,36; Mt 11,27; Jan 1,18; 8,55 atd.) Syn také projevoval ve svém lidském poznání božsky pronikavý vhled do skrytých myšlenek lidských srdcí. (Srov. Mk 2,8; Jan 2,25; 6,61 atd.)\n"
        }, 
        {
            "chapter": 13, 
            "caption": "", 
            "refs": "", 
            "id": 474, 
            "text": "Kristovo lidské poznání se díky svému spojení s božskou moudrostí v osobě vtěleného Slova těšilo plnosti vědění o věčných záměrech, jež Kristus přišel zjevit. (Srov. Mk 8,31; 9,31; 10,33-34; 14,18-20.26-30.) Jestliže o něčem z této oblasti uznává svou nevědomost, (Srov. Mk 13,32.) jinde o tom prohlašuje, že zjevit to není jeho posláním. (Srov. Sk 1,7.)\n"
        }, 
        {
            "chapter": 13, 
            "caption": "KRISTOVA LIDSKÁ VŮLE", 
            "refs": "2008,2824", 
            "id": 475, 
            "text": "Církev obdobným způsobem na šestém ekumenickém koncilu (3. cařihradský koncil [681].) prohlásila, že Kristus má z přirozenosti dvojí vůli a dvojí jednání božské a lidské, nikoli protikladné, nýbrž spolupracující, takže Slovo, které se stalo tělem, chtělo lidsky v poslušnosti k svému Otci všechno, o čem pro naši spásu božsky rozhodlo s Otcem a s Duchem svatým. (Srov. 3. cařihradský koncil [681]: DS 556-559.) Lidská vůle Kristova „je poslušná Otci a bez zpěčování a odporu se podřizuje jeho všemohoucí vůli.“ (3. cařihradský koncil [681]: DS 556.)\n"
        }, 
        {
            "chapter": 13, 
            "caption": "KRISTOVO PRAVÉ TĚLO", 
            "refs": "1159-1162,2129-2132", 
            "id": 476, 
            "text": "Ježíšovo Slovo se stalo tělem přijetím pravého lidství, bylo Kristovo tělo omezené. (Srov. lateránský koncil [649]: DS 504.) Proto může být Kristova lidská podoba „vykreslena“. (Srov.  Gal 3,1) Na sedmém ekumenickém koncilu církev uznala oprávněnost toho, aby jeho podoba byla zobrazována na posvátných obrazech. (2. nicejský koncil [787]: DS 600-603.)\n"
        }, 
        {
            "chapter": 13, 
            "caption": "", 
            "refs": "", 
            "id": 477, 
            "text": "Církev zároveň vždy uznávala, že v Ježíšově těle „se nám zjevil neviditelný Bůh“. (Římský misál, Preface 2. o Narození Páně.) Vždyť individuální rysy Kristova těla jsou výrazem božské osoby Božího Syna. On totiž rysy svého lidského těla přijal za své do té míry, že jejich vyobrazení na posvátném obraze může být předmětem úcty, neboť věřící, který uctívá Kristův obraz, „uctívá v něm osobu, jež je na něm znázorněna“. (2. nicejský koncil [787]: DS 601.)\n"
        }, 
        {
            "chapter": 13, 
            "caption": "SRDCE VTĚLENÉHO SLOVA", 
            "refs": "368,487,766,2669", 
            "id": 478, 
            "text": "Ježíš nás všechny a každého z nás miloval za svého života i ve své agonii a smrti a vydal se za každého z nás, „protože on mě miloval a za mě se obětoval“ (Gal 2,20). Miloval nás všechny svým lidským srdcem. Proto Ježíšovo božské Srdce, pro naše hříchy a k naší spáse probodené, (Srov. Jan 19,34.) „je chápáno jako zvláštní znamení a symbol ... té lásky, jíž božský Vykupitel neustále miluje věčného Otce a všechny lidi bez výjimky“. (Pius XII., encyklika <em>Haurietis aquas</em>: DS 3924; srov. také encyklika <em>Mystici corporis</em>: DS 3812.)\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 479, 
            "text": "<em>Jednorozený Syn Otce, věčné Slovo, to jest Slovo a podstatný obraz Otce, se v čase Otcem stanoveném vtělil: aniž ztratil božskou přirozenost, přijal přirozenost lidskou.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 480, 
            "text": "<em>Ježíš Kristus je v jednotě své božské osoby pravý Bůh a pravý člověk; proto je jediným prostředníkem mezi Bohem a lidmi.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 481, 
            "text": "<em>Ježíš Kristus má dvojí přirozenost, božskou a lidskou, které nejsou smíšeny, nýbrž spojeny v jediné osobě Božího Syna.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 482, 
            "text": "<em>Kristus jakožto pravý Bůh a pravý člověk má lidský rozum a lidskou vůli, a ty jsou v dokonalé harmonii podřízeny jeho božskému rozumu a jeho božské vůli, jež má společné s Otcem a Duchem svatým.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 483, 
            "text": "<em>Vtělení je tedy tajemstvím obdivuhodného spojení božské a lidské přirozenosti v jediné osobě Slova.</em>\n"
        }, 
        {
            "chapter": 13, 
            "caption": "2. odstavec<br><b>„... SKRZE DUCHA SVATÉHO PŘIJAL TĚLO Z MARIE PANNY“</b><br><b>I. Skrze Ducha svatého...</b>", 
            "refs": "461,721", 
            "id": 484, 
            "text": "Zvěstování Panně Marii zahajuje „plnost času“ (Gal 4,4), to je naplnění příslibů a příprav. Maria je povolána, aby počala toho, v němž „přebývá celá plnost božství“ (Kol 2,9). Boží odpověď na její otázku: „Jak se to stane? Vždyť muže nepoznávám!“ (Lk 1,34) je dána mocí Ducha: „Duch svatý sestoupí na tebe“ (Lk 1,35).\n"
        }, 
        {
            "chapter": 13, 
            "caption": "", 
            "refs": "689,723", 
            "id": 485, 
            "text": "Poslání Ducha svatého je vždy spojeno s posláním Syna a zaměřeno na ně. (Srov. Jan 16,14-15.) Duch svatý, který je „Pánem a dárcem života“, je poslán posvětit lůno Panny Marie a božsky ji oplodnit, aby tak počala Syna věčného Otce v lidství vzatém z jejího lidství.\n"
        }, 
        {
            "chapter": 13, 
            "caption": "", 
            "refs": "437", 
            "id": 486, 
            "text": "Protože Otcův jednorozený Syn byl počat jako člověk v lůně Panny Marie, je „Kristus“, to je pomazaný Duchem svatým (Srov. Mt 1,20; Lk 1,35.) již od počátku své lidské existence, i když se navenek projeví jen postupně: pastýřům, (Srov. Lk 2,8-20.) mudrcům, (Srov. Mt 2,1-12.) Janu Křtiteli, (Srov. Jan 1,31-34.) učedníkům. (Srov. Jan 2,11.) Celý život Ježíše Krista bude tedy ukazovat, jak ho „Bůh pomazal Duchem svatým a mocí“ (Sk 10,38).\n"
        }, 
        {
            "chapter": 13, 
            "caption": "<b>II. ... narodil se z Marie Panny</b>", 
            "refs": "963", 
            "id": 487, 
            "text": "Co katolická víra vyznává o Marii, pramení z toho, co vyznává o Kristu; co však učí o Marii, to opět osvětluje její víru v Krista.\n"
        }, 
        {
            "chapter": 13, 
            "caption": "MARIINO PŘEDURČENÍ", 
            "refs": "", 
            "id": 488, 
            "text": "„Bůh poslal svého Syna“ (Gal 4,4), chtěl však svobodnou spolupráci jednoho tvora, aby mu dal tělo. (Srov. Žid 10,5.) Kvůli tomu Bůh od věčnosti vyvolil za matku svého Syna jednu izraelskou dceru, židovskou dívku z Nazareta v Galileji, „pannu zasnoubenou s mužem jménem Josef z Davidova rodu a ta panna se jmenovala Maria“ (Lk 1,26-27). </p><p><small>„Otec milosrdenství však chtěl, aby vtělení předcházel souhlas předurčené matky, aby tak jako kdysi žena přispěla ke smrti, žena přispěla i k životu.“</small> (2. vatikánský koncil, LG 55.)\n"
        }, 
        {
            "chapter": 13, 
            "caption": "", 
            "refs": "722,410,145,64", 
            "id": 489, 
            "text": "Po celý Starý zákon bylo Mariino poslání <em>připravováno</em> posláním svatých žen. Na počátku je Eva: navzdory své neposlušnosti dostává příslib potomstva, které zvítězí nad zlým duchem, (Srov. Gn 3,15.) a také slib, že bude matkou všech živých. (Srov. Gn 3,20.) V síle tohoto přislíbení Sára počne syna i přes své stáří. (Srov. Gn 18,10-14; 21,1-2.) Proti všemu lidskému očekávání Bůh volí to, co je považováno za bezmocné a slabé, (Srov. 1 Kor 1,27.) aby ukázal, že je věrný tomu, co přislíbil: Annu, Samuelovu matku,(Srov. 1 Sam 1.) Deboru, Rút, Juditu, Ester a mnohé další ženy. Maria „vyniká mezi pokornými a chudými Páně, kteří od něho s důvěrou očekávají a přijímají spásu. S ní konečně, přeslavnou dcerou Siónu, po dlouhém čekání na splnění zaslíbení přišla plnost času a uskutečňuje se nový plán spásy“. (2. vatikánský koncil, LG 55.)\n"
        }, 
        {
            "chapter": 13, 
            "caption": "NEPOSKVRNĚNÉ POČETÍ", 
            "refs": "2001,2676,2853", 
            "id": 490, 
            "text": "K tomu, aby Maria byla matkou Spasitele, „byla od Boha obdařena dary hodnými tak velkého úkolu“. (2. vatikánský koncil, LG 56.) Anděl Gabriel ji při zvěstování zdraví jako „milostiplnou“ (Lk 1,28). Aby mohla dát svobodný souhlas své víry ke svému vyvolení, které jí bylo oznámeno, bylo třeba, aby byla cele nesena Boží milostí.\n"
        }, 
        {
            "chapter": 13, 
            "caption": "", 
            "refs": "411", 
            "id": 491, 
            "text": "Církev si během staletí uvědomila, že Maria, plná Boží milosti, (Srov. Lk 1,28.) byla vykoupena už od svého početí. To hlásá dogma o Neposkvrněném početí, které vyhlásil roku 1854 papež Pius IX.: </p><p><small>„Blahoslavená Panna Maria byla od prvního okamžiku svého početí pro zvláštní milost a výsadu všemohoucího Boha, vzhledem k zásluhám Ježíše Krista, Spasitele lidského rodu, uchráněna jakékoliv poskvrny dědičného hříchu.“</small> (Pius IX., bula <em>Ineffabilis Deus</em>: DS 2803.)\n"
        }, 
        {
            "chapter": 13, 
            "caption": "", 
            "refs": "1077,2011", 
            "id": 492, 
            "text": "Tento „jas jedinečné svatosti“, kterým je Maria ozdobena „od prvního okamžiku svého početí“, (2. vatikánský koncil, LG 56.) dostává zcela od Krista: „byla vykoupena vznešenějším způsobem vzhledem k zásluhám svého Syna“. (2. vatikánský koncil, LG 53.) Víc než kteroukoliv jinou stvořenou osobu ji Otec v Kristu „zahrnul z nebe rozmanitými duchovními dary“ (Ef 1,3). V něm ji „vyvolil ještě před stvořením světa“, aby byla před ním svatá a neposkvrněná v lásce (Ef 1,4).\n"
        }, 
        {
            "chapter": 13, 
            "caption": "", 
            "refs": "", 
            "id": 493, 
            "text": "Otcové východní tradice nazývají Boží Matku „celou svatou“ (Panhagia), slaví ji jako „nedotčenou jakoukoliv poskvrnou hříchu, takřka modelovanou Duchem svatým a vytvořenou jako nové stvoření“. (2. vatikánský koncil, LG 56.) Z Boží milosti zůstala Maria po celý svůj život nedotčena jakýmkoli osobním hříchem.\n"
        }, 
        {
            "chapter": 13, 
            "caption": "„STAŇ SE MI PODLE TVÉHO SLOVA...“", 
            "refs": "148,726,968,2617", 
            "id": 494, 
            "text": "Na oznámení, že mocí Ducha svatého porodí „Syna Nejvyššího“, ačkoliv nežije s mužem, (Srov. Lk 1,28-37.) Maria odpověděla tím, že „ochotně uvěřila“ (Srov. Řím 1,5.) s jistotou, že „u Boha není nic nemožného“: „Jsem služebnice Páně: ať se mi stane podle tvého slova“ (Lk 1,37-38). „A tak se Maria ..., souhlasící s Božím slovem, stala matkou Ježíšovou. Přijala spásnou Boží vůli celým srdcem a bez jakékoli zábrany hříchu, zasvětila se cele jako služebnice Páně osobě a dílu svého syna a pod ním a s ním - z milosti všemohoucího Boha - sloužila tajemství vykoupení.“ (2. vatikánský koncil, LG 56.)</p><p><small>„Jak praví svatý Irenej, ‘svou poslušností se stala příčinou spásy pro sebe i pro celé lidské pokolení. (Srov. sv. Irenej z Lyonu, <em>Adversus haereses</em>, 3,22,4:PG 7,959)  Proto mnozí svatí otcové ve svých kázáních s oblibou mluví podobně jako on: ‘Uzel, vzniklý neposlušností Evy, byl rozvázán poslušností Marie; co zauzlila panna Eva nevěrou, to rozuzlila Panna Maria vírou.’ Ve srovnání s Evou nazývají Marii ‘matkou živých’ a často zdůrazňují: ‘Smrt přišla prostřednictvím Evy, život prostřednictvím Marie’.“</small> (2. vatikánský koncil, LG 56; srov. sv. Irenej z Lyonu, <em>Adversus haereses</em>, 3,22,4.)\n"
        }, 
        {
            "chapter": 13, 
            "caption": "MARIINO BOŽSKÉ MATEŘSTVÍ", 
            "refs": "466,2677", 
            "id": 495, 
            "text": "Maria, nazývaná v evangeliích „Ježíšovou matkou“ (Jan 2,1; 19,25), (Srov. Mt 13,55.) ještě před narozením svého Syna je z vnuknutí Ducha svatého pozdravena jako „matka mého Pána“ (Lk 1,43). Vždyť ten, kterého počala z Ducha svatého a který se stal skutečně jejím synem, není nikdo jiný než věčný Syn Otce, druhá osoba Nejsvětější Trojice. Církev vyznává, že Maria je skutečně <em>Bohorodička</em> („Theotokos“). (Srov. efeský koncil: DS 251.)\n"
        }, 
        {
            "chapter": 13, 
            "caption": "MARIINO PANENSTVÍ", 
            "refs": "", 
            "id": 496, 
            "text": "Už od prvních věroučných formulací církev (Srov. DS 10-64.) vyznávala, že Ježíš byl počat v lůně Panny Marie pouze mocí Ducha svatého, a zdůrazňovala také tělesný aspekt této události: Ježíš byl počat „bez mužského semene, působením Ducha svatého“. (Lateránský koncil [649]: DS 503.) V panenském početí Otcově vidí znamení, že jde opravdu o Božího Syna, který přišel v lidském těle: </p><p><small> Tak svatý Ignác Antiochijský (počátek 2. století) píše: „Jste ... naplněni vírou v našeho Pána, který skutečně je podle těla z rodu Davidova (Srov. Řím 1,3.) a Boží Syn z vůle a moci Boží, (Srov. Jan 1,13.) který se skutečně narodil z panny ... za vlády Poncia Piláta ... byl skutečně za nás přibit ... skutečně trpěl, stejně jako skutečně vstal z mrtvých.“ </small>(Sv. Ignác Antiocijský, <em>Epistula ad Smyrnaeos</em>, 1-2.)\n"
        }, 
        {
            "chapter": 13, 
            "caption": "", 
            "refs": "", 
            "id": 497, 
            "text": "Evangelijní vyprávění (Srov. Mt 1,18-25; Lk 1,26-38.) považují panenské početí za Boží dílo, které přesahuje jakékoliv chápání a jakoukoliv lidskou možnost: (Srov. Lk 1,34.) „Vždyť dítě, které počala, je z Ducha svatého,“ říká anděl Josefovi o Marii, jeho snoubence (Mt 1,20). Církev v tom vidí naplnění Božího příslibu daného prorokem Izaiášem: „Hle, panna počne a porodí syna.“ (Iz 7,14; podle řeckého překladu Mt 1,23.)\n"
        }, 
        {
            "chapter": 13, 
            "caption": "", 
            "refs": "90,2717", 
            "id": 498, 
            "text": "Mlčení Markova evangelia a listů Nového zákona o Mariině panenském početí působilo někdy rozpaky. Tak mohly vyvstávat pochybnosti, zda se nejedná o legendy nebo o teologické konstrukce, které nechtějí vypovídat o skutečné historické události. Na to lze odpovědět: Víra v panenské početí Ježíše narazila na prudký odpor, posměch nebo nepochopení od nevěřících, židů i pohanů: (Srov. sv. Justin, <em>Dialogos cum tryphone Judaeo</em>, 99,7; Origenes, <em>Contra Celsum</em>, 1,32.69; atd.) nebyla tedy nijak motivována pohanským bájeslovím nebo nějakým přizpůsobením dobovým názorům. Smysl této události je dostupný jen pohledu víry, která ji vidí v oné „vnitřní souvislosti, jež spojuje navzájem všechna tajemství“, (1. vatikánský koncil: DS 3016.) v celku Kristových tajemství, od vtělení až po jeho velikonoční tajemství. O této souvislosti svědčí již svatý Ignác Antiochijský: „Kníže tohoto světa neznal Mariino panenství a její porod, stejně jako smrt Páně: tři vznešená tajemství, která se uskutečnila v Božím mlčení.“ (Sv. Ignác Antiochijský, <em>Epistula ad Ephesios</em>, 19,1; srov. 1 Kor 2,8.)\n"
        }, 
        {
            "chapter": 13, 
            "caption": "MARIA — „VŽDY PANNA“", 
            "refs": "", 
            "id": 499, 
            "text": "Prohloubení víry v panenské mateřství přivedlo církev k vyznávání skutečného a trvalého Mariina panenství (Srov. 2. cařihradský koncil: DS 427.) i při porodu Božího Syna, který se stal člověkem. (Srov. sv. Lev Veliký, dopis <em>Lectis dilectionis tuae</em>: DS 291; Pelagius I., dopis <em>Humani generis</em>: DS 442; lateránský koncil [649]: DS 503; 16. toledský koncil: DS 571; Pius IV., konstituce <em>Cum quorumdam hominum</em>: DS 1880.) Vždyť Kristovo narození „její panenskou čistotu neporušilo, nýbrž posvětilo“. (2. vatikánský koncil, LG 57.) Liturgie církve slaví Marii jako „Aeiparthenos“, vždy Pannu. (Srov. 2. vatikánský koncil, LG 52.)\n"
        }, 
        {
            "chapter": 13, 
            "caption": "", 
            "refs": "", 
            "id": 500, 
            "text": "Na to se někdy namítá, že Písmo mluví o Ježíšových bratřích a sestrách. (Srov. Mk 3,31-35; 6,3; 1 Kor 9,5; Gal 1,19.) Církev tato místa vždy chápala tak, že se tím neoznačují další děti Panny Marie: vždyť Jakub a Josef, „Ježíšovi příbuzní“ (Mt 13,55), jsou syny Marie, Kristovy učednice, (Srov. Mt 27,56.) která je příznačně označena jako „druhá Marie“ (Mt 28,1). Jde o Ježíšovy nejbližší příbuzné podle způsobu vyjadřování, které nebylo ve Starém zákoně nijak neobvyklé. (Srov. Gn 13,8; 14,16; 29,15 atd.)\n"
        }, 
        {
            "chapter": 13, 
            "caption": "", 
            "refs": "969,970", 
            "id": 501, 
            "text": "Ježíš je jediným Mariiným synem. Avšak Mariino duchovní mateřství (Srov. Jan 19,26-27; Sk 12,17.) se vztahuje na všechny lidi, které on přišel spasit: „Zrodila syna, kterého Bůh ustanovil za prvního z mnoha bratří (Srov. Řím 8,29), totiž věřících, při jejichž zrození a vychování ona spolupracuje svou mateřskou láskou.“ (2. vatikánský koncil, LG 63.)\n"
        }, 
        {
            "chapter": 13, 
            "caption": "MARIINO PANENSKÉ MATEŘSTVÍ V BOŽÍM PLÁNU", 
            "refs": "90", 
            "id": 502, 
            "text": "Pohled víry může v souvislosti s celým zjevením odhalit tajemné důvody, pro které Bůh ve svém úradku spásy chtěl, aby se jeho Syn narodil z panny. Tyto důvody se týkají jak Kristovy osoby a jeho vykupitelského poslání, tak i Mariina přijetí tohoto poslání ve prospěch všech lidí.\n"
        }, 
        {
            "chapter": 13, 
            "caption": "", 
            "refs": "422", 
            "id": 503, 
            "text": "Mariino panenství ukazuje, že při vtělení měl absolutní iniciativu Bůh. Ježíšovým Otcem je pouze Bůh. (Srov. Lk 2,48-49.) „Lidská přirozenost, kterou Ježíš přijal, jej nikdy neoddělila od Otce ... skrze přirozenost Syn Otce svým božstvím, skrze přirozenost Syn Matky svým lidstvím, ale ve vlastním smyslu Boží Syn v obou svých přirozenostech.“ (Koncil ve Friuli [796]: DS 619.)\n"
        }, 
        {
            "chapter": 13, 
            "caption": "", 
            "refs": "359", 
            "id": 504, 
            "text": "Ježíš byl počat z Ducha svatého a narodil se z Panny Marie, protože je <em>nový Adam</em>, (Srov. 1 Kor 15,45.) kterým začíná nové stvoření: „První člověk byl utvořen ze země ... druhý člověk je z nebe“ (1 Kor 15,47). Kristovo lidství je od samého početí naplněno Duchem svatým, protože Bůh mu „dává Ducha v míře neomezené“ (Jan 3,34). Z této plnosti Krista, hlavy vykoupeného lidstva, (Srov. Kol 1,18) „jsme dostali všichni ... milost za milostí“ (Jan 1,16).\n"
        }, 
        {
            "chapter": 13, 
            "caption": "", 
            "refs": "1265", 
            "id": 505, 
            "text": "Ježíš, nový Adam, zahajuje svým panenským početím <em>nové zrození</em> adoptivních dětí uskutečněné vírou v Duchu svatém. „Jak se to stane?“ (Lk 1,34). (Srov. Jan 3,9.) Účast na božském životě nepochází „z krve, ani z vůle těla, ani z vůle muže, ale z Boha“ (Jan 1,13). Přijetí tohoto života je panenské, protože je člověku zcela darován Duchem. Snubní smysl lidského povolání ve vztahu k Bohu se dokonale naplňuje Mariiným panenským mateřstvím. (Srov. 2 Kor 11,2.)\n"
        }, 
        {
            "chapter": 13, 
            "caption": "", 
            "refs": "148,1814", 
            "id": 506, 
            "text": "Maria je panna, protože její panenství je <em>znamením její víry</em>, kterou neoslabila žádná pochybnost, a její bezvýhradné odevzdanosti do Boží vůle. (Srov. 2. vatikánský koncil, LG 63 a 1 Kor 7,34-35.) Svou vírou se stala matkou Spasitele: „Maria je blaženější tím, že přijala víru v Krista, než tím, že ho tělesně počala.“ (Sv. Augustin, <em>De sancta virginitate</em>, 3: PL 40, 398.)\n"
        }, 
        {
            "chapter": 13, 
            "caption": "", 
            "refs": "149,967", 
            "id": 507, 
            "text": "Maria je zároveň panna i matka, protože je obrazem a nejdokonalejším uskutečněním církve: (Srov. 2. vatikánský koncil, LG 63.) „Církev ... se stává přijetím Božího slova také matkou: kázáním a křtem totiž rodí k novému a nesmrtelnému životu děti počaté z Ducha svatého a zrozené z Boha. A je také panna, protože neporušeně a čistě zachovává věrnost slíbenou Snoubenci.“ (2. vatikánský koncil, LG 64.)\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 508, 
            "text": "<em>Z Evina potomstva Bůh vyvolil Pannu Marii, aby byla matkou jeho Syna. Jako „plná milosti“ je „nejvznešenějším plodem vykoupení“: (2. vatikánský koncil, SC 103.) od prvního okamžiku svého početí je zcela uchráněna poskvrny prvotního hříchu a během svého života se nedopustila žádného osobního hříchu.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 509, 
            "text": "<em>Maria je opravdu „Matka Boží“, protože je matkou vtěleného věčného Božího Syna, který je sám Bohem.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 510, 
            "text": "<em>Maria zůstala „pannou, když počala svého Syna, pannou, když ho porodila, pannou, když ho nosila v lůně, pannou, když ho živila mateřským mlékem, pannou navždy“: </em>(Sv. Augustin, <em>Sermones</em>, 186,1: PL 38, 999.)<em> celým svým bytím byla „služebnicí Pána“ (Lk 1,38).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 511, 
            "text": "<em>Panna Maria „ze svobodné víry a poslušnosti spolupracovala na lidské spáse“. </em>(2. vatikánský koncil, LG 56.)<em> Vyslovila své „fiat“ „jménem celého lidského rodu“: </em>(Sv. Tomáš Akvinský, <em>Summa theologiae</em>, III,30,1.) <em>svou poslušností se stala novou Evou, matkou živých.</em>\n"
        }, 
        {
            "chapter": 13, 
            "caption": "3. odstavec<br><b>TAJEMSTVÍ KRISTOVA ŽIVOTA</b>", 
            "refs": "1163", 
            "id": 512, 
            "text": "Vyznání víry mluví, pokud jde o Kristův život, jen o tajemstvích vtělení (početí a narození) a velikonoc (utrpení, ukřižování, smrt, pohřbení, sestup do pekel, vzkříšení, nanebevstoupení). Nic se výslovně neříká o tajemstvích Ježíšova skrytého života ani o jeho veřejné činnosti, avšak články víry, týkající se Ježíšova vtělení a velikonoc, osvětluje celý Kristův pozemský život. Všechno od samého počátku, „co Ježíš konal a čemu učil až do dne, kdy byl vzat do nebe“ (Sk 1,1-2), je třeba vidět ve světle tajemství vánoc a velikonoc.\n"
        }, 
        {
            "chapter": 13, 
            "caption": "", 
            "refs": "426,561", 
            "id": 513, 
            "text": "Katecheze bude podle okolností rozvíjet celé bohatství Ježíšových tajemství. Postačí zde vyložit některé body společné všem tajemstvím Kristova života (I), potom stručně načrtnout hlavní tajemství Ježíšova skrytého (II) i veřejného (III) života.\n"
        }, 
        {
            "chapter": 13, 
            "caption": "<b>I. Celý Kristův život je tajemství</b>", 
            "refs": "", 
            "id": 514, 
            "text": "V evangeliích nenajdeme o Ježíši mnoho sdělení, která upoutávají lidskou zvědavost. Téměř vůbec se tam nemluví o jeho životě v Nazaretě ani tam není zmínka o značné části jeho veřejného života. (Srov. Jan 20,30.) To, co je v evangeliích, bylo napsáno, „abyste věřili, že Ježíš je Mesiáš, Syn Boží, a s vírou abyste měli život v jeho jménu“ (Jan 20,31).\n"
        }, 
        {
            "chapter": 13, 
            "caption": "", 
            "refs": "126,609,774,477", 
            "id": 515, 
            "text": "Evangelia sepsali lidé, kteří byli mezi prvními, kdo uvěřili, (Srov. Mk 1,1; Jan 21,24.) a kteří tuto víru chtěli předat druhým. Protože vírou poznali, kdo je Ježíš, mohli vidět i ukázat stopy jeho tajemství v celém jeho pozemském životě. Od plenek při jeho narození (Srov. Lk 2,7.) až po ocet jeho utrpení (Srov. Mt 27,48.) a po roušku nalezenou po jeho vzkříšení (Srov. Jan 20,7.) je všechno v Ježíšově životě znamením jeho tajemství. Svými skutky, svými zázraky, svými slovy zjevil, že „v něm přebývá celá plnost božství“ (Kol 2,9). Proto se jeho lidství jeví jako „svátost“, tj. jako znamení a nástroj jeho božství a spásy, kterou Ježíš přináší: co bylo na jeho pozemském životě viditelné, to přivádělo k neviditelnému tajemství jeho božského synovství a jeho vykupitelského poslání.\n"
        }, 
        {
            "chapter": 13, 
            "caption": "SPOLEČNÉ RYSY JEŽÍŠOVÝCH TAJEMSTVÍ", 
            "refs": "65,2708", 
            "id": 516, 
            "text": "Celý Kristův život je <em>zjevením</em> Otce: jeho slova a jeho skutky, jeho mlčení i jeho utrpení, to, jaký byl a jak mluvil. Ježíš může říci: „Kdo viděl mne, viděl Otce“ (Jan 14,9), a Otec: „To je můj vyvolený Syn, toho poslouchejte“ (Lk 9,35). Protože se náš Pán stal člověkem, aby plnil vůli Otce, (Srov. Žid 10,5-7.) i sebemenší rysy jeho tajemství ukazují Boží lásku k nám.\n"
        }, 
        {
            "chapter": 13, 
            "caption": "", 
            "refs": "606,1115", 
            "id": 517, 
            "text": "Celý Kristův život je tajemstvím <em>vykoupení</em>. Vykoupení je především plodem krve prolité na kříži, (Srov. Ef 1,7; Kol 1,13-14; 1 Petr 1,18-19.) avšak toto tajemství působí v celém Kristově životě: již v jeho vtělení, když se sám stává chudým a nás obohacuje svou chudobou; (Srov. 2 Kor 8,9.) v jeho skrytém životě, (Srov. Lk 2,51.) když svou poslušností napravuje naši neposlušnost; v jeho slově, které očišťuje jeho posluchače; (Srov. Jan 15,3.) v uzdravování a vymítání zlých duchů, skrze které „vzal na sebe naše slabosti a nesl naše nemoci“ (Mt 8,17); (Srov. Iz 53,4.) v jeho zmrtvýchvstání, jímž nás ospravedlnil. (Srov. Řím 4,25.)\n"
        }, 
        {
            "chapter": 13, 
            "caption": "", 
            "refs": "668,2748", 
            "id": 518, 
            "text": "Celý Kristův život je tajemství <em>soustředění dějin spásy v Kristu jako Hlavě</em>. Všechno, co Ježíš dělal, říkal a trpěl, bylo zaměřeno na návrat člověka padlého hříchem k jeho původnímu povolání: </p><p><small>„Když se vtělil a stal se člověkem, soustředil v sobě dlouhé dějiny lidstva a v krátké době nám zjednal spásu, takže jsme v Ježíši Kristu znovu získali, co jsme ztratili v Adamovi, totiž možnost být Božím obrazem podle jeho podoby.“ (Srov. sv. Irenej z Lyonu, <em>Adversus haereses</em>, 3,18,1.) „Proto také Kristus prošel všemi věky života a tím vrátil všem lidem společenství s Bohem.“</small> (Srov. sv. Irenej z Lyonu, <em>Adversus haereses</em>, 3,18,7; srov. 2,22,4.)\n"
        }, 
        {
            "chapter": 13, 
            "caption": "NAŠE SPOJENÍ S JEŽÍŠOVÝMI TAJEMSTVÍMI", 
            "refs": "793,602,1085", 
            "id": 519, 
            "text": "Celé Kristovo bohatství „je určeno každému člověku a je pro každého dobrem“. (Jan Pavel II., encyklika <em>Redemptor hominis</em>, 11.) Kristus totiž nežil svůj život pro sebe, nýbrž <em>pro nás</em>, od svého vtělení „pro nás lidi a pro naši spásu“ (DS 150.) až ke smrti „za naše hříchy“ (1 Kor 15,3) a ke svému zmrtvýchvstání „pro naše ospravedlnění“ (Řím 4,25). I nyní je „naším přímluvcem u Otce“ (1 Jan 2,1), „je stále živ, aby se přimlouval“ za nás (Žid 7,25). Se vším, co pro nás jednou provždy prožil a vytrpěl, se navždy „stará o naše záležitosti u Boha“ (Žid 9,24).\n"
        }, 
        {
            "chapter": 13, 
            "caption": "", 
            "refs": "459,359,2607", 
            "id": 520, 
            "text": "V celém svém životě se Ježíš ukazuje jako <em>náš vzor</em>: (Srov. Řím 15,5; Fil 2,5.) je „dokonalým člověkem\", (2. vatikánský koncil, GS 38.) který nás vybízí, abychom se od něho učili a následovali ho: svým ponížením nám dal příklad k následování, (Srov. Jan 13,15.) svou modlitbou nás přivádí k modlitbě, (Srov. Lk 11,1.) svou chudobou nás vyzývá, abychom dobrovolně přijali strádání a pronásledování. (Srov. Mt 5,11-12.)\n"
        }, 
        {
            "chapter": 13, 
            "caption": "", 
            "refs": "1391,2715", 
            "id": 521, 
            "text": "Kristus nám tak umožňuje, abychom všechno, co on prožil, <em>mohli prožívat v něm</em> a aby to <em>on prožíval v nás</em>. Boží Syn „se svým vtělením jistým způsobem spojil s každým člověkem“. (2. vatikánský koncil, GS 22.) Jsme povoláni, abychom s ním tvořili jeden celek; jako údům svého Těla nám dává účast na tom, co prožil pro nás ve svém těle a jako náš vzor: </p><p><small>„Musíme v sobě napodobovat a naplňovat Kristův život a jeho tajemství. Musíme tedy Krista často prosit, aby je on sám v nás i v celé své církvi dokonal a naplnil ... Boží Syn přitom chce s námi a s celou církví svá tajemství sdílet a dokonce je rozvíjet a v nich pokračovat jednak prostřednictvím milostí, jež nám ze své vůle dává, jednak prostřednictvím účinků, jež v nás chce těmito tajemstvími vyvolat. Takovým způsobem je v nás chce naplnit.</small> (Sv. Jan Eudes, <em>Tractatus de regno Iesu</em>: srov. Denní modlitba Církve, 2. čtení v pátek 33. týdne.)\n"
        }, 
        {
            "chapter": 13, 
            "caption": "<b>II. Tajemství Ježíšova dětství a skrytého života</b><br>PŘÍPRAVY", 
            "refs": "711,762", 
            "id": 522, 
            "text": "Příchod Božího Syna na zem je tak významná událost, že ji Bůh chtěl připravovat po staletí. Obřady a oběti, obrazy a symboly „dřívější smlouvy“, (Srov. Žid 9,15) to vše Bůh zaměřuje ke Kristu; ohlašuje ho ústy proroků, kteří vystupují v Izraeli; ostatně i v srdcích pohanů probouzí skryté očekávání jeho příchodu.\n"
        }, 
        {
            "chapter": 13, 
            "caption": "", 
            "refs": "712-720", 
            "id": 523, 
            "text": "<em>Svatý Jan Křtitel</em> je bezprostředním předchůdcem Páně, (Srov. Sk 13,24.) který byl poslán, aby mu připravil cestu. (Srov. Mt 3,3.) Jako „prorok Nejvyššího“ (Lk 1,76) převyšuje všechny ostatní proroky, (Srov. Lk 7,26.) je poslední z proroků, (Srov. Mt 11,13.) zahajuje evangelium; (Srov. Sk 1,22; Lk 16,16.) zdraví Kristův příchod už v lůně jeho matky (Srov. Lk 1,41.) a nachází potěšení v tom, že je „ženichův přítel“ (Jan 3,29), kterého jak označí za „Božího beránka, který snímá hříchy světa“ (Jan 1,29). Jde před Ježíšem „v duchu a moci Eliášově“ (Lk 1,17) a vydává mu svědectví svým kázáním, svým křtem obrácení a nakonec svou mučednickou smrtí. (Srov. Mk 6,17-29.)\n"
        }, 
        {
            "chapter": 13, 
            "caption": "", 
            "refs": "1171", 
            "id": 524, 
            "text": "Každoročním slavením <em>adventní liturgie</em> církev aktualizuje toto očekávání Mesiáše: tím, že se věřící vžívají do této dlouhé přípravy na první Spasitelův příchod, oživují vroucí touhu po jeho druhém příchodu. (Srov. Zj 22,17.) Oslavou Předchůdcova narození a jeho mučednické smrti se církev spojuje s jeho touhou: „On musí růst, já se však menšit“ (Jan 3,30).\n"
        }, 
        {
            "chapter": 13, 
            "caption": "TAJEMSTVÍ VÁNOC", 
            "refs": "437,2443", 
            "id": 525, 
            "text": "Ježíš se narodil v nuzné stáji, v chudé rodině; (Srov. Lk 2,6-7.) prvními svědky té události byli prostí pastýři. Právě v této chudobě se projevuje nebeská sláva. (Srov. Lk 2,8-20.) Církev neúnavně opěvuje slávu této noci: </p><p><small>„Panna dnes dává život Věčnému a země poskytuje jeskyni Nedostupnému. Andělé a pastýři ho velebí a mudrci, vedení hvězdou, se mu přicházejí klanět. Ty ses pro nás narodilo, děťátko, věčný Bože!“</small> (Sanctus Romanus Melodus, >em>Kontaktion</em>, 10: SC 110,50)\n"
        }, 
        {
            "chapter": 13, 
            "caption": "", 
            "refs": "460", 
            "id": 526, 
            "text": "„Být jako děti“ ve vztahu k Bohu, to je podmínka pro vstup do království; (Srov. Mt 18,3-4.) proto je třeba se ponížit (Srov. Mt 23,12.) a stát se malým, ba víc: je třeba se „narodit znovu“ (Jan 3,7), narodit se z Boha, (Srov. Jan 1,13.) abychom se stali „Božími dětmi“ (Jan 1,12). Vánoční tajemství se v nás naplňuje, když „jsme dotvářeni v podobu Krista“. (Srov. Gal 4,19.) Vánoce jsou tajemstvím této „podivuhodné výměny“: </p><p><small>„Podivuhodná záměna: Stvořitel člověka se stal jedním z nás a narodil se z panny; přijal účast na našem lidství a nám dal účast na svém božství.“</small>(Denní modlitba Církve, 1. ant. I. a II. nešpor Slav. Matky Boží, P. Marie.)\n"
        }, 
        {
            "chapter": 13, 
            "caption": "TAJEMSTVÍ JEŽÍŠOVA DĚTSTVÍ", 
            "refs": "580,1214", 
            "id": 527, 
            "text": "Ježíšova <em>obřízka</em> osmý den po jeho narození (Srov. Lk 2,21.) je znamením jeho začlenění do Abrahámova potomstva, do národa smlouvy, jeho podrobení se Zákonu, (Srov. Gal 4,4.) jeho oprávnění ke kultu Izraele, kterého se bude zúčastňovat celý život. Toto znamení je předobrazem „Kristovy obřízky“, jíž je křest. (Srov. Kol 2,11-13.)\n"
        }, 
        {
            "chapter": 13, 
            "caption": "", 
            "refs": "439,711-716,122", 
            "id": 528, 
            "text": "<em>Zjevení Páně</em> (Epifanie) je vyjevením Ježíše jako Mesiáše Izraele, Božího Syna a Spasitele světa. Oslavuje spolu s Ježíšovým křtem v Jordánu a se svatbou v Káně (Srov. Denní modlitba Církve, antifona ke kantiku Panny Marie, II. nešpory Zjevení Páně.) i klanění, kterého se Ježíši dostává od „mudrců“, přicházejících z východu. (Srov. Mt 2,1.) V těchto „mudrcích“, kteří zastupují okolní pohanská náboženství, vidí evangelium prvotiny národů, které skrze vtělení přijímají radostnou zvěst o spáse. Příchod mudrců do Jeruzaléma, aby se poklonili židovskému králi, (Srov. Mt 2,2.) ukazuje, že v mesiášském světle Davidovy hvězdy (Srov. Nm 24,17; Zj 22,16.) hledají v Izraeli toho, který bude králem národů. (Srov. Nm 24,17-19.) Jejich příchod naznačuje, že pohané nemohou poznat Ježíše a klanět se mu jako Božímu Synu a Spasiteli světa, aniž se obrátí na Židy (Srov. Jan 4,22.) a aniž od nich přijmou mesiášské zaslíbení, jak je obsaženo ve Starém zákoně. (Srov. Mt 2,4-6.) Zjevení Páně (Epifanie) ukazuje, že „velké množství národů“ vstupuje „do rodiny patriarchů“ (Sv. Lev Veliký, <em>Sermones</em>, 23: PL 54, 224B; Denní modlitba Církve, 2. čtení o Zjevení Páně.) a získává tím důstojnost Izraele. (Srov. Římský misál, Velikonoční vigilie, modlitba po třetím čtení.)\n"
        }, 
        {
            "chapter": 13, 
            "caption": "", 
            "refs": "439,583,614", 
            "id": 529, 
            "text": "<em>Obětování Ježíše v chrámě</em> (Srov. Lk 2,22-39.) nám ho ukazuje jako prvorozence, který patří Pánu. (Srov. Ex 13,12-13.) V Simeonovi a Anně je celé očekávání Izraele, které přichází na setkání se svým Spasitelem (byzantská tradice tuto událost tak nazývá). Ježíš je tak uznán za dlouho očekávaného Mesiáše, za „světlo pohanů“ a „slávu Izraele“, ale také za „znamení, kterému se bude odporovat“. Meč bolesti, předpověděný Marii, ohlašuje tuto jinou, dokonalou a jedinečnou oběť na kříži, jež dá spásu, „kterou Bůh připravil přede všemi národy“.\n"
        }, 
        {
            "chapter": 13, 
            "caption": "", 
            "refs": "574", 
            "id": 530, 
            "text": "<em>Útěk do Egypta</em> a zavraždění neviňátek (Srov. Mt 2,13-18.) ukazují, jak temnoty odporují světlu: „Do vlastního přišel, ale vlastní ho nepřijali“ (Jan 1,11). Celý Kristův život bude poznamenán pronásledováním. Ti, kteří jsou jeho, je sdílejí s ním. (Srov. Jan 15,20.) Jeho návrat z Egypta (Srov. Mt 2,15.) připomíná exodus (Srov. Oz 11,1.) a představuje Ježíše jako konečného osvoboditele.\n"
        }, 
        {
            "chapter": 13, 
            "caption": "TAJEMSTVÍ JEŽÍŠOVA SKRYTÉHO ŽIVOTA", 
            "refs": "2427", 
            "id": 531, 
            "text": "Větší část svého života Ježíš sdílel úděl valné většiny lidí: každodenní život, navenek zcela obyčejný, život práce rukou, židovský náboženský život, podřízený Božímu zákonu, (Srov. Gal 4,4.) život ve společenství. O celém tomto období je nám zjeveno, že Ježíš „poslouchal“ své rodiče (Srov. Lk 2,51) a že „prospíval moudrostí, věkem a oblibou u Boha i u lidí“ (Lk 2,52).\n"
        }, 
        {
            "chapter": 13, 
            "caption": "", 
            "refs": "612,2214-2220", 
            "id": 532, 
            "text": "Ježíšova poslušnost vůči matce a pěstounovi je dokonalým zachováváním čtvrtého přikázání. Tato poslušnost je časným obrazem jeho synovské poslušnosti vůči nebeskému Otci. Ježíšova každodenní poslušnost vůči Josefovi a Marii ohlašovala a předjímala poslušnost Zeleného čtvrtka: „ne má vůle, ale tvá vůle ...„ (Lk 22,42). Kristova poslušnost v každodenním skrytém životě započala už dílo nápravy toho, co zničila Adamova neposlušnost. (Srov. Řím 5,19.)\n"
        }, 
        {
            "chapter": 13, 
            "caption": "", 
            "refs": "2204,2427,2717", 
            "id": 533, 
            "text": "Skrytý život v Nazaretě umožňuje každému člověku, aby byl spojen s Ježíšem na těch nejobyčejnějších cestách všedního života: </p><p><smaal>„Nazaretský dům je školou, v níž začínáme rozpoznávat Kristův život: je tudíž školou evangelia ... Především učí tento dům <em>mlčení</em>. Kéž by v nás znovu ožila ústa k mlčení, které je obdivuhodným a nepostradatelným stavem mysli ... Mimoto nás též učí způsobu <em>rodinného života</em>. Ať nám Nazaret ukáže, co je to rodina, co znamená její společenství v lásce, jak závažná a prostá je její krása, jak posvátná a nedotknutelná její povaha ... Posléze se tu učíme <em>práci</em>. Ty, nazaretské sídlo, domove „tesařova syna“! Zde si především přejeme pochopit a oslavit sice přísný, leč spasitelný zákon lidské námahy ... Zde chceme konečně pozdravit dělníky na celém světě a ukázat jim velký vzor, našeho Pána Ježíše Krista, božského bratra.“</small>(Pavel VI., promluva 5. ledna 1964 v Nazaretě; srov. Denní modlitba Církve, 2. čtení o svátku Svaté Rodiny.)\n"
        }, 
        {
            "chapter": 13, 
            "caption": "", 
            "refs": "583,964,2599", 
            "id": 534, 
            "text": "<em>Nalezení Ježíše</em>(Srov. Lk 2,41-52.) v chrámě je jediná událost, která přerušuje mlčení evangelií o letech Ježíšova skrytého života. Ježíš zde dává nahlédnout do tajemství svého naprostého zasvěcení se poslání, jež vyplývá z jeho božského synovství: „Nevěděli jste, že já musím být v tom, co je mého Otce?“ (Lk 2,49). Maria a Josef „jeho slovu nerozuměli“, ale přijali je s vírou a Maria „to všechno uchovávala ve svém srdci“ (Lk 2,51) po celá ta dlouhá léta, kdy Ježíš zůstával skryt v mlčení obyčejného života.\n"
        }, 
        {
            "chapter": 13, 
            "caption": "<b>III. Tajemství Ježíšova veřejného života</b><br>JEŽÍŠŮV KŘEST", 
            "refs": "438,701,719-720", 
            "id": 535, 
            "text": "Počátkem (Srov. Lk 3,23.) Ježíšova veřejného života je jeho křest od Jana v řece Jordánu. (Srov. Sk 1,22.) Jan hlásal „křest pokání, aby byly odpuštěny hříchy“ (Lk 3,3). Přichází zástup hříšníků, celníků a vojáků, (Srov. Lk 3,10-14.) farizeů, saduceů (Srov. Mt 3,7.) a nevěstek (Srov. Mt 21,32.) a dávají se od něho pokřtít. „A tu se objeví Ježíš.“ Křtitel váhá, Ježíš naléhá: přijímá křest. Vtom Duch svatý v podobě holubice sestupuje na Ježíše a „hlas z nebe“ říká: „To je můj milovaný Syn.“ (Srov. Mt 3,13-17.) Tak se Ježíš ukázal („Epifanie“) jako Mesiáš Izraele a Boží Syn.\n"
        }, 
        {
            "chapter": 13, 
            "caption": "", 
            "refs": "444,606,727,739,1224", 
            "id": 536, 
            "text": "Při křtu Ježíš přijal a zahájil své poslání trpícího služebníka. Dává se započítat mezi hříšníky; (Srov. Iz 53,12.) už je „Boží beránek, který snímá hříchy světa“ (Jan 1,29); už předjímá „křest“ své krvavé smrti. (Srov. Mk 10,38; Lk 12,50.) Již přichází, „aby zcela splnil Boží vůli“ (Mt 3,15); plně se podřizuje vůli svého Otce: přijímá z lásky křest smrti na odpuštění našich hříchů. (Srov. Mt 26,39.) Na toto přijetí odpovídá Otcův hlas, kterým projevuje celé své zalíbení ve svém Synu. (Srov. Lk 3,22; Iz 42,1.) Duch, kterého má Ježíš v plnosti od samého početí, nyní na něm spočine. (Srov. Jan 1,32-33; srov. Iz 11,2.) Ježíš pak bude zdrojem Ducha pro všechno lidstvo. Při Ježíšově křtu „se otevřelo nebe“ (Mt 3,16), které kdysi uzavřel Adamův hřích, a vody jsou posvěceny sestoupením Ježíše a Ducha svatého jako předzvěst nového stvoření.\n"
        }, 
        {
            "chapter": 13, 
            "caption": "", 
            "refs": "628,1262", 
            "id": 537, 
            "text": "Křtem je křesťan svátostně připodobněn Ježíši, který svým křtem předjímá svou smrt a své vzkříšení; křesťan má vstoupit do tohoto tajemství pokorného ponížení a pokání, má s Ježíšem sestoupit do vody, aby spolu s ním vystoupil a znovu se narodil z vody a z Ducha, aby se v Synu stal milovaným synem Otce a „žil novým životem“ (Řím 6,4). </p><p><small>„Křtem sestupme do hrobu společně s Kristem, abychom mohli také spolu s ním vstát z mrtvých; sestupme s ním, abychom mohli spolu s ním vystoupit; vystupme s ním, abychom mohli být v něm oslaveni.“ (Sv. Řehoř Naziánský, <em>Orationes</em>, 40,9: PG 36, 369B.) <br>„Všechno, co se událo v Kristu, nám dává pochopit, že po ponoření do vody na nás z výše sestupuje Duch svatý a že se stáváme Božími dětmi, protože si nás hlas Otce osvojil.“ </small> (Sv. Hilarius, <em>In evangekium Matthaei</em>, 2: PL 9, 927.)\n"
        }, 
        {
            "chapter": 13, 
            "caption": "JEŽÍŠOVO POKUŠENÍ", 
            "refs": "394,518", 
            "id": 538, 
            "text": "Evangelia mluví o čase Ježíšovy samoty na poušti ihned po křtu, který přijal od Jana: „Vyveden“ Duchem na poušť, zůstává tam Ježíš čtyřicet dní bez jídla; žije mezi dravou zvěří a andělé mu slouží. (Srov. Mk 1,12-13.) Na konci této doby ho satan třikrát pokouší tím, že podrobuje zkoušce jeho synovský vztah k Bohu. Ježíš odrazí tyto útoky, které jsou opakováním Adamova pokušení v ráji a pokušení Izraele na poušti, a ďábel se od něho vzdálí „až do určeného času“ (Lk 4,13).\n"
        }, 
        {
            "chapter": 13, 
            "caption": "", 
            "refs": "385,397,609", 
            "id": 539, 
            "text": "Evangelisté nám odhalují spásonosný význam této tajemné události. Ježíš je nový Adam, který zůstal věrný, zatímco první Adam podlehl pokušení. Ježíš dokonale plní povolání Izraele: na rozdíl od těch, kteří v minulosti pokoušeli Boha na poušti během čtyřiceti let, (Srov. Ž 95,10.) Kristus se projevuje jako Boží služebník, naprosto poslušný božské vůle. Tak Ježíš vítězí nad ďáblem: „spoutal siláka“, aby mu vzal jeho kořist. (Srov. Mk 3,27.) Ježíšovo vítězství nad pokušením na poušti předjímá vítězství v utrpení, svrchovanou poslušnost jeho synovské lásky k Otci.\n"
        }, 
        {
            "chapter": 13, 
            "caption": "", 
            "refs": "519,1438,2119,2849", 
            "id": 540, 
            "text": "Ježíšovo pokušení ukazuje, jaké je mesiášské poslání Božího Syna v protikladu k tomu, jaké mu navrhuje satan a jaké by mu chtěli přikládat lidé. (Srov. Mt 16,21-23.) Proto Kristus zvítězil nad pokušitelem <em>pro nás</em>: „Náš velekněz není takový, že by nebyl schopen mít soucit s námi slabými. Naopak! Vždyť on sám byl vyzkoušen ve všem možném jako my, ale nikdy se nedopustil hříchu“ (Žid 4,15). Církev se každý rok připojuje k tajemství Ježíše na poušti čtyřicetidenní <em>postní dobou</em>.\n"
        }, 
        {
            "chapter": 13, 
            "caption": "„PŘIBLÍŽILO SE BOŽÍ KRÁLOVSTVÍ“", 
            "refs": "763,669,768,865,2816", 
            "id": 541, 
            "text": "„Když byl Jan (Křtitel) uvězněn, přišel Ježíš do Galileje a hlásal tam Boží evangelium: ‘Naplnil se čas a přiblížilo se Boží království. Obraťte se a věřte evangeliu.’“ (Mk 1,14-15). „Aby Kristus splnil Otcovu vůli, uvedl v život nebeské království na zemi.“ (2. vatikánský koncil, LG, 5.) A Otcova vůle je „povznést lidi k účasti na božském životě“. (2. vatikánský koncil, LG, 2.) Činí to tak, že shromažďuje lidi kolem svého Syna, Ježíše Krista. Toto shromáždění je církev, která na zemi představuje „klíčení a počátek“ Božího království. (Srov. 2. vatikánský koncil, LG, 5.)\n"
        }, 
        {
            "chapter": 13, 
            "caption": "", 
            "refs": "789,2233", 
            "id": 542, 
            "text": "Kristus je středem tohoto shromáždění lidí v „Boží rodině“. Svolává je k sobě svým slovem, svými „znameními“, kterými se projevuje Boží království, rozesláním svých učedníků. Příchod svého království uskuteční Kristus především velkým tajemstvím velikonoc: svou smrtí na kříži a svým zmrtvýchvstáním. „A já, až budu ze země vyvýšen, potáhnu všechny k sobě“ (Jan 12,32). „Všichni lidé jsou volání k této jednotě s Kristem.“ (2. vatikánský koncil, LG, 3.)\n"
        }, 
        {
            "chapter": 13, 
            "caption": "HLÁSÁNÍ BOŽÍHO KRÁLOVSTVÍ", 
            "refs": "764", 
            "id": 543, 
            "text": "<em>Všichni lidé</em> jsou povoláni vstoupit do království. Toto mesiášské království bylo nejprve hlásáno izraelským synům (Srov. Mt 10,5-7.) a je určeno přijmout lidi ze všech národů. (Srov. Mt 8,11; 28,19.) Kdo se tam chce dostat, musí přijmout Ježíšovo slovo: </p><p><small>„Slovo Páně se přirovnává k semeni, které se zasévá na pole: kdo je poslouchají s vírou a přiřadí se ke Kristovu malému stádu, přijali už království. Semeno potom vlastní silou vzklíčí a roste až do doby žní.“ </small>(2. vatikánský koncil, LG 5.)\n"
        }, 
        {
            "chapter": 13, 
            "caption": "", 
            "refs": "709,2443,2546", 
            "id": 544, 
            "text": "Království patří <em>chudým a maličkým</em>, totiž těm, kteří je přijali s pokorným srdcem. Ježíš je poslán, aby „přinesl chudým radostnou zvěst“ (Lk 4,18). (Srov. Lk 7,22.) Prohlašuje, že je jim blaze, neboť „jejich je nebeské království“ (Mt 5,3); Otci se zalíbilo zjevit „maličkým“ to, co zůstává skryto před moudrými a rozumnými. (Srov. Mt 11,25.) Ježíš sdílí život chudých, od jeslí až po kříž; zná hlad, (Srov. Mk 2,23-26; Mt 21,18.) žízeň (Srov. Jan 4,6-7; 19,28.) a nedostatek. (Srov. Lk 9,58.) Ba dokonce se ztotožňuje s chudými všeho druhu a činorodou lásku k nim klade jako podmínku pro vstup do jeho království. (Srov. Mt 25,31-46.)\n"
        }, 
        {
            "chapter": 13, 
            "caption": "", 
            "refs": "588,1439,1443,1846", 
            "id": 545, 
            "text": "Ježíš zve <em>hříšníky</em> ke stolu království: „Nepřišel jsem povolat spravedlivé, ale hříšníky“ (Mk 2,17). (Srov. 1 Tim 1,15.) Vyzývá je k obrácení, bez něhož nelze vejít do království, ale slovem i skutkem jim ukazuje bezmezné milosrdenství svého Otce k nim (Srov. Lk 15,11-32.) a nesmírnou „radost v nebi nad jedním hříšníkem, který se obrátí“ (Lk 15,7). Nejvyšším důkazem této lásky bude Ježíšovo obětování vlastního života „na odpuštění hříchů“ (Mt 26,28).\n"
        }, 
        {
            "chapter": 13, 
            "caption": "", 
            "refs": "542,2613", 
            "id": 546, 
            "text": "Ježíš volá ke vstupu do království prostřednictvím <em>podobenství</em>, která jsou příznačným prvkem jeho učení. (Srov. Mk 4,33-34.) Jimi zve na královskou hostinu, (Srov. Mt 22,1-14.) ale také žádá radikální volbu: kdo chce získat království, musí „prodat“ všechno; (Srov. Mt 13,44-45.) slova nestačí, je třeba činů. (Srov. Mt 21,28-32.) Podobenství jsou pro člověka jako zrcadla: přijme slovo jako skalnatá půda nebo jako dobrá země? (Srov. Mt 13,3-9.) Co člověk udělá se svěřenými hřivnami? (Srov. Mt 25,14-30.) Skrytým jádrem podobenství je Ježíš a přítomnost království v tomto světě. Je třeba vstoupit do království, to je stát se Kristovým učedníkem, aby člověk „poznal tajemství nebeského království“ (Mt 13,11). Pro ty, „kdo jsou vně“, (Srov. Mk 4,11.) zůstává všechno hádankou. (Srov. Mt 13,10-15.)\n"
        }, 
        {
            "chapter": 13, 
            "caption": "ZNAMENÍ BOŽÍHO KRÁLOVSTVÍ", 
            "refs": "670,439", 
            "id": 547, 
            "text": "Ježíš doprovází svá slova mnoha „mocnými činy, divy a znameními“ (Sk 2,22), které ukazují, že v něm je už království přítomno. Dosvědčují, že Ježíš je ohlašovaný Mesiáš. (Srov. Lk 7,18-23.)\n"
        }, 
        {
            "chapter": 13, 
            "caption": "", 
            "refs": "156,447,574,2616", 
            "id": 548, 
            "text": "Znamení, která Ježíš koná, svědčí o tom, že ho poslal Otec. (Srov. Jan 5,36; 10,25.) Tato znamení vyzývají lidi, aby v něj uvěřili. (Srov. Jan 10,38.) Těm, kteří se k němu obracejí s vírou, uděluje to, oč prosí. (Srov. Mk 5,25-34; 10,52 atd.) A tak zázraky posilují víru v toho, který koná dílo svého Otce: dosvědčují, že on je Boží Syn. (Srov. Jan 10,31-38.) Mohou však být důvodem k pohoršení. (Srov. Mt 11,6.) Nesměřují k ukojení zvědavosti nebo touhy po něčem magickém. Navzdory jeho tak zřejmým zázrakům někteří Ježíše odmítají, (Srov. Jan 11,47-48.) ba dokonce ho obviňují, že to činí pomocí zlých duchů. (Srov. Mk 3,22.)\n"
        }, 
        {
            "chapter": 13, 
            "caption": "", 
            "refs": "440,1503", 
            "id": 549, 
            "text": "Ježíš vykonal jasná mesiášská znamení tím, že osvobodil některé lidi od pozemského zla hladu, (Srov. Jan 6,5-15.) nespravedlnosti, (Srov. Lk 19,8.) nemoci a smrti; (Srov. Mt 11,5.) nicméně nepřišel odstranit všechna vezdejší zla, (Srov. Lk 12,13-14; Jan 18,36.) nýbrž osvobodit lidi od nejtěžšího otroctví, totiž od hříchu, (Srov. Jan 8,34-36.) který jim brání v jejich povolání Božích dětí a po lidské stránce je nejrůznějším způsobem zotročuje.\n"
        }, 
        {
            "chapter": 13, 
            "caption": "", 
            "refs": "394,440,1673,2816", 
            "id": 550, 
            "text": "Příchod Božího království je porážkou satanova království: (Srov. Mt 12,26.) „Jestliže však vyháním zlé duchy s pomocí Ducha Božího, pak už k vám přišlo Boží království“ (Mt 12,28). Ježíšova <em>vymítání</em> (exorcismy) osvobozují lidi od nadvlády démonů. (Srov. Lk 8,26-39.) Předjímají Ježíšovo veliké vítězství nad „vládcem tohoto světa“. (Jan 12,31) Boží království bude s konečnou platností nastoleno Kristovým křížem: „Regnavit a ligno Deus“ (Bůh vládne z kříže). (Hymnus <em>„Vexilla Regis“</em>.)\n"
        }, 
        {
            "chapter": 13, 
            "caption": "„KLÍČE KRÁLOVSTVÍ“", 
            "refs": "765,858", 
            "id": 551, 
            "text": "Hned na počátku svého veřejného života si Ježíš vybírá dvanáct mužů, aby byli s ním a podíleli se na jeho poslání; (Srov. Mk 3,13-19.) dává jim podíl na své moci a posílá je „hlásat Boží království a uzdravovat“ (Lk 9,2). Zůstávají navždy spojeni s Kristovým královstvím a on pak skrze ně vede církev: </p><p><small>„A já vám odkazuji královskou vládu, jako mně ji odkázal můj Otec, takže budete jíst a pít u mého stolu v mém království, sedět na trůně a soudit dvanáct izraelských kmenů“ (Lk 22,29-30).</small>\n"
        }, 
        {
            "chapter": 13, 
            "caption": "", 
            "refs": "153,880,424,442", 
            "id": 552, 
            "text": "Šimon Petr zaujímá ve sboru dvanácti první místo. (Srov. Mk 3,16; Lk 24,34; 1 Kor 15,5.) Ježíš mu svěřil jedinečné poslání. Díky zjevení od Otce Petr vyznal: „Ty jsi Mesiáš, Syn Boha živého“ (Mt 16,16). Náš Pán mu tehdy řekl: „Ty jsi Petr — Skála — a na té skále zbuduji svou církev a pekelné mocnosti ji nepřemohou“ (Mt 16,18). Kristus, „živý kámen“, (1 Petr 2,4) zajišťuje své církvi, postavené na Petrovi, vítězství nad mocnostmi smrti. Petr pro víru, kterou vyznal, zůstane neotřesitelnou skálou církve. Jeho posláním bude střežit neporušenost této víry a posilovat v ní své bratry. (Srov. Lk 22,32.)\n"
        }, 
        {
            "chapter": 13, 
            "caption": "", 
            "refs": "381,641,881,1445", 
            "id": 553, 
            "text": "Ježíš udělil Petrovi zvláštní moc: „Tobě dám klíče od nebeského království: co svážeš na zemi, bude svázáno na nebi, a co rozvážeš na zemi, bude rozvázáno na nebi“ (Mt 16,19). „Moc klíčů“ označuje autoritu, která vládne nad Božím domem, jímž je církev. Ježíš, „dobrý pastýř“ (Jan 10,11), potvrdil toto pověření po svém zmrtvýchvstání: „Pas moje ovce“ (Jan 21,15-17). Moc „svazovat a rozvazovat“ označuje pravomoc k rozhřešování hříchů, k pronášení soudů ve věcech nauky a k disciplinárním rozhodnutím v církvi. Ježíš udělil tuto pravomoc církvi skrze službu apoštolů, (Srov. Mt 18,18.) zvláště Petra, jemuž jedinému výslovně svěřil klíče království.\n"
        }, 
        {
            "chapter": 13, 
            "caption": "ZÁVDAVEK KRÁLOVSTVÍ: PROMĚNĚNÍ", 
            "refs": "444,697,2600", 
            "id": 554, 
            "text": "Ode dne, v němž Petr vyznal, že Ježíš je Mesiáš, Syn Boha živého, Mistr „začal svým učedníkům naznačovat, že bude muset jít do Jeruzaléma, mnoho trpět … že bude zabit a třetího dne že bude vzkříšen“ (Mt 16,21). Petr toto oznámení odmítá, (Srov. Mt 16,22-23.) ostatní to vůbec nechápou. (Srov. Mt 17,23; Lk 9,45.) A do této souvislosti zapadá tajemná epizoda Ježíšova proměnění (Srov. Mt 17,1-8; 2 Petr 1,16-18.) na vysoké hoře před třemi svědky, které si vybral: Petrem, Jakubem a Janem. Ježíšova tvář i jeho šat zazáří oslnivým světlem, objevují se Mojžíš a Eliáš a mluví „o jeho smrti, kterou měl podstoupit v Jeruzalémě“ (Lk 9,31). Zastíní je oblak a hlas z nebe říká: „To je můj vyvolený Syn, toho poslouchejte“ (Lk 9,35).\n"
        }, 
        {
            "chapter": 13, 
            "caption": "", 
            "refs": "257,2576,2583", 
            "id": 555, 
            "text": "Ježíš na okamžik ukazuje svou božskou slávu a tím potvrzuje Petrovo vyznání. Zjevuje také, že k tomu, aby „vešel do své slávy“ (Lk 24,26), musí projít skrze kříž v Jeruzalémě. Mojžíš a Eliáš kdysi viděli Boží slávu na hoře; zákon a proroci ohlašovali Mesiášovo utrpení. (Srov. Lk 24,27.) Ježíšovo utrpení je skutečně Otcova vůle: Syn jedná jako Boží služebník. (Srov. Iz 42,1.) Oblak označuje přítomnost Ducha svatého: „Zjevila se celá Trojice: Otec v hlasu, Syn v člověku, Duch v zářivém oblaku“: (Sv. Tomáš Akvinský, <em>Summa theologiae</em>, III,45,4 ad 2.) </p><p><small>„Proměnil ses na hoře a tvoji učedníci, pokud toho byli schopni, patřili na tvou slávu, Kriste, Bože, aby pochopili, až tě uvidí ukřižovaného, že tvé utrpení je dobrovolné, a aby hlásali světu, že ty jsi opravdu vyzařování Otce.“</small>(Byzantská liturgie, Kontakion svátku Proměnění.)\n"
        }, 
        {
            "chapter": 13, 
            "caption": "", 
            "refs": "1003", 
            "id": 556, 
            "text": "Na prahu veřejného života: křest; na prahu velikonoc: proměnění. Ježíšovým křtem „bylo vyhlášeno tajemství našeho prvního znovuzrození“, náš křest; proměnění „je svátost druhého znovuzrození“, naše vzkříšení. (Sv. Tomáš Akvinský, <em>Summa theologiae</em>, III,45,4 ad 2.) A již nyní se podílíme na Pánově vzkříšení skrze Ducha svatého, který působí ve svátostech Kristova Těla. Proměnění nám dává předchuť Kristova slavného příchodu, který „přemění naše ubohé tělo, aby nabylo stejné podoby jako jeho tělo oslavené“ (Flp 3,21). Také nám však připomíná, že „do Božího království vejdeme jen tehdy, když hodně vytrpíme“ (Sk 14,22): </p><p><small>„Petr to ještě nepochopil, když chtěl žít s Kristem na hoře. (Srov. Lk 9,33.) Toto štěstí ti, Petře, Kristus vyhradil až po smrti. Teď však ti sám říká: Sestup dolů, aby ses namáhal na zemi, abys sloužil na zemi, abys byl pohrdán, abys byl na zemi ukřižován. Život sestoupil, aby se nechal zabít; chléb sestoupil, aby pociťoval hlad; cesta sestoupila, aby zakoušela únavu pochodu; pramen sestoupil, aby měl žízeň — a ty nechceš trpět?“ </small>(Sv. Augustin, <em>Sermones</em>, 78,6: PL 38, 492-493.)\n"
        }, 
        {
            "chapter": 13, 
            "caption": "JEŽÍŠ VSTUPUJE DO JERUZALÉMA", 
            "refs": "", 
            "id": 557, 
            "text": "„Když se přibližovala doba, kdy měl být vzat vzhůru, pevně se [Ježíš] rozhodl jít do Jeruzaléma“ (Lk 9,51). (Srov. Jan 13,1.) Tímto rozhodnutím naznačil, že vstupuje do Jeruzaléma a je ochoten zemřít. Třikrát už předpověděl své utrpení a své vzkříšení. (Srov. Mk 8,31-33; 9,31-32; 10,32-34.) Když směřoval k Jeruzalému, řekl: „Není možné, aby prorok zahynul mimo Jeruzalém“ (Lk 13,33).\n"
        }, 
        {
            "chapter": 13, 
            "caption": "", 
            "refs": "", 
            "id": 558, 
            "text": "Ježíš připomíná umučení proroků, kteří byli v Jeruzalémě zabiti. (Srov. Mt 23,37a.) Přesto nepřestává vyzývat Jeruzalém, aby se kolem něho shromáždil: „Kolikrát jsem chtěl shromáždit svoje děti, jako shromažďuje kvočna svoje kuřátka, ale nechtěli jste“ (Mt 23,37b). Když už má Jeruzalém na dohled, Ježíš pláče nad městem (Srov. Lk 19,41.) a ještě jednou vyjádří touhu svého srdce: „Kéž bys v tento den poznalo i ty, co je pro tebe k pokoji! Nyní však je to tvým očím skryté“ (Lk 19,42).\n"
        }, 
        {
            "chapter": 13, 
            "caption": "JEŽÍŠŮV DO JERUZALÉMA VSTUPUJE JAKO MESIÁŠ", 
            "refs": "333,1352", 
            "id": 559, 
            "text": "Jak přijme Jeruzalém svého Mesiáše? I když se Ježíš vždycky vyhýbal snahám lidu provolat ho králem, (Srov. Jan 6,15.) volí přesto čas a podrobně připravuje svůj mesiášský vstup do města „svého předka Davida“ (Lk 1,32). (Srov. Mt 21,1-11.) Je pozdravován jako Davidův syn, jako ten, který přináší spásu („Hosanna“ znamená: „Nuže, spas!“, „Dej nám spásu!“). A nyní „král slávy“ (Ž 24,7-10) vjíždí do svého města na oslátku: (Srov. Zach 9,9.) nedobývá siónskou dceru, obraz své církve, ani lstí, ani násilím, nýbrž pokorou, jež vydává svědectví pravdě. (Srov. Jan 18,37.) Proto jsou toho dne poddanými jeho království děti (Srov. Mt 21,15-16; Ž 8,3.) a „Boží chudí“, kteří ho s jásotem pozdravují, jako ho andělé ohlašovali pastýřům. (Srov. Lk 19,38; 2,14.) Jejich volání: „Požehnaný, kdo přichází v Hospodinově jménu“ (Ž 118,26), přebírá církev v „Sanctus“ eucharistické liturgie jako úvod k památce Veliké noci Páně.\n"
        }, 
        {
            "chapter": 13, 
            "caption": "", 
            "refs": "550,1169,2816", 
            "id": 560, 
            "text": "<em>Ježíšův vjezd do Jeruzaléma</em> totiž ukazuje, že přichází království, které se král–Mesiáš chystá uskutečnit Velikou nocí (paschou — přechodem) své smrti a vzkříšení. Oslavou Ježíšova vstupu do Jeruzaléma, na květnou neděli, liturgie církve zahajuje Svatý týden.\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 561, 
            "text": "<em>„Celý Kristův život byl stálým učením: jeho mlčení, zázraky, skutky, modlitba, láska k člověku, přednostní láska k malým a chudým, bezvýhradné přijetí oběti na kříži pro spásu světa, jeho vzkříšení, to vše je uskutečněním jeho slova a naplněním zjevení.“</em> (Jan Pavel II., <em>Apoštolská exhortace Catechesi tradendae</em>, 9.)\n"
        }, 
        {
            "chapter": 13, 
            "caption": "", 
            "refs": "", 
            "id": 562, 
            "text": "<em>Kristovi učedníci se mu musí připodobnit, dokud v nich nebude dotvořen. (Srov. Gal 4,19.) „Proto jsme přibíráni do všech tajemství jeho života, jsme ztvárňováni podle něho, umíráme spolu s ním a spolu s ním vstáváme z mrtvých, až nakonec budeme s ním i vládnout.“</em> (2. vatikánský koncil, LG, 7.)\n"
        }, 
        {
            "chapter": 13, 
            "caption": "", 
            "refs": "", 
            "id": 563, 
            "text": "<em>Ať už jako pastýři nebo mudrci, zde na zemi se nemůžeme setkat s Bohem, leč že poklekneme před betlémskými jeslemi a budeme se mu klanět, skrytému ve slabém dítěti.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 564, 
            "text": "<em>Ježíš nám dává příklad svatosti v každodenním životě rodiny a práce svou poslušností vůči Marii a Josefovi, stejně jako svou pokornou prací během dlouhých lez v Nazaretě.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 565, 
            "text": "<em>Ježíš je od počátku svého veřejného života, ve chvíli svého křtu „služebníkem“, který je zcela zasvěcen vykupitelskému dílu, jež se naplní ve „křtu“ jeho utrpení.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 566, 
            "text": "<em>Pokušení na poušti ukazuje Ježíše, pokorného Mesiáše, který vítězí nad satanem svým bezvýhradným souhlasem s plánem spásy, jak to chtěl Otec.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 567, 
            "text": "<em>Nebeské království bylo na zemi zahájeno Kristem. „Toto království se jasně projevuje lidem v Kristových slovech, v jeho skutcích a v jeho přítomnosti.“ Církev je zárodek a počátek tohoto království, jehož klíče jsou svěřeny Petrovi.</em> (2. vatikánský koncil, LG 5.)\n"
        }, 
        {
            "chapter": 13, 
            "caption": "", 
            "refs": "", 
            "id": 568, 
            "text": "<em>Ježíšovo proměnění mělo upevnit víru apoštolů před počátkem utrpení: výstup na „vysokou horu“ připravuje výstup na Kalvárii. Kristus, hlava církve, ukazuje to, co obsahuje jeho Tělo a co vyzařuje ve svátostech: „naději na věčnou spásu“ (Kol 1,27).</em> (Sv. Lev Veliký, <em>Sermones</em>, 51,3: PL 54, 310 C.)\n"
        }, 
        {
            "chapter": 13, 
            "caption": "", 
            "refs": "", 
            "id": 569, 
            "text": "<em>Ježíš vstupoval do Jeruzaléma dobrovolně, přestože věděl, že tam podstoupí násilnou smrt pro odpor hříšníků.</em> (Sv. Lev Veliký, <em>Sermones</em>, 51,3: PL 54, 310 C.)\n"
        }, 
        {
            "chapter": 13, 
            "caption": "", 
            "refs": "", 
            "id": 570, 
            "text": "<em>Ježíšův vjezd do Jeruzaléma ukazuje příchod království, které se král–Mesiáš, přivítaný ve svém městě dětmi a lidmi pokorného srdce, chystá uskutečnit „paschou“ své smrti a svého vzkříšení.</em>\n"
        }, 
        {
            "chapter": 13, 
            "caption": "<b>4. ČLÁNEK</b><br>JEŽÍŠ KRISTUS „TRPĚL POD PONCIEM PILÁTEM, UKŘIŽOVÁN UMŘEL I POHŘBEN JEST“", 
            "refs": "1067", 
            "id": 571, 
            "text": "Velikonoční tajemství kříže a zmrtvýchvstání Krista je středem radostné zvěsti, kterou mají apoštolové a po nich církev hlásat světu. Boží plán spásy byl splněn jednou provždy (Srov. Žid 9,26) výkupnou smrtí Ježíše Krista, Božího Syna.\n"
        }, 
        {
            "chapter": 13, 
            "caption": "", 
            "refs": "599", 
            "id": 572, 
            "text": "Církev zůstává věrná „výkladu všech Písem“, který podal Ježíš jak před svou Velkou nocí, tak po ní: „Což to všechno nemusel Mesiáš vytrpět, a tak vejít do své slávy?“ (Lk 24,26)(Srov. Lk 24,27.44-45.). Ježíšovo utrpení nabylo svou konkrétní historickou podobu tím, že byl „zavržen od starších, velekněží a učitelů Zákona“ (Mk 8,31), kteří ho vydali „pohanům“, aby se mu „posmívali, zbičovali a ukřižovali ho“ (Mt 20,19).\n"
        }, 
        {
            "chapter": 13, 
            "caption": "", 
            "refs": "158", 
            "id": 573, 
            "text": "Víra se tedy může snažit zkoumat okolnosti Ježíšovy smrti, jak je věrně podávají evangelia (Srov. 2. vatikánský koncil, DV 19.) a jak je osvětlují jiné historické prameny, aby tak lépe pochopila smysl vykoupení.\n"
        }, 
        {
            "chapter": 13, 
            "caption": "1. odstavec<br><b>JEŽÍŠ KRISTUS A IZRAEL</b>", 
            "refs": "530,591", 
            "id": 574, 
            "text": "Již na počátku Ježíšovy veřejné činnosti se někteří farizeové a někteří Herodovi přívrženci dohodli s kněžími a zákoníky, že ho dají usmrtit (Srov. Mk 3,6.). Někteří zlovolní lidé podezřívali Ježíše kvůli některým skutkům (Vymítání zlých duchů, srov. Mt 12,24; odpouštění hříchů, srov. Mk 2,7; uzdravování v sobotu, srov. Mk 3,1-6; jeho zvláštní výklad obřadů očišťování, které nařizoval Zákon, srov. Mk 7,14-23; přátelství s celníky a veřejnými hříšníky, srov. Mk 2,14-17.), že je posedlý zlým duchem (Srov. Mk 3,22; Jan 8,48; 10,20.). Je obviňován z rouhání (Srov. Mk 2,7; Jan 5,18; 10,33.) a z falešného prorokování (Srov. Jan 7.12; 7,52.), tedy z náboženských zločinů. které Zákon trestal smrtí ukamenováním. (Srov. Jan 8,59; 10,31.)\n"
        }, 
        {
            "chapter": 13, 
            "caption": "", 
            "refs": "993", 
            "id": 575, 
            "text": "Mnoho Ježíšových skutků i slov tedy patřilo ke „znamení, kterému se bude odporovat“ (Lk 2,34), a to mnohem více v očích náboženských předáků z Jeruzaléma, těch, které evangelium sv. Jana často nazývá „Židy“ (Srov. Jan 1,19; 2,18; 5,10; 7,13; 9,22; 18,12; 19,38; 20,19.), než v očích prostého lidu (Srov. Jan 7,48-49.). Jeho vztahy k farizeům jistě nebyly jenom polemické. Jsou to právě farizeové, kteří ho upozorňují na nebezpečí, jemuž se vystavuje (Srov. Lk 13,31.). Ježíš některé z nich chválí, jako zákoníka z Mk 12,34, a vícekrát stoluje v domě farizeů (Srov. Lk 7,36; 14,1.). Ježíš potvrzuje některé nauky, které zastávala tato náboženská elita Božího lidu: vzkříšení z mrtvých (Srov. Mt 22,23-34; Lk 20,39.), formy zbožnosti (almužnu, modlitbu a půst)(Srov. Mt 6,2-18.), zvyk obracet se k Bohu jako k Otci, charakteristický pro přikázání lásky k Bohu a bližnímu. (Srov. Mk 12,28-34.)\n"
        }, 
        {
            "chapter": 13, 
            "caption": "", 
            "refs": "", 
            "id": 576, 
            "text": "Mnohým v Izraeli se zdálo, že Ježíš jedná proti základním institucím vyvoleného národa:<br>— proti poslušnosti Zákonu v celé úplnosti jeho písemných předpisů a — v případě farizeů — ve výkladu ústního podání;<br>— proti ústřednímu významu jeruzalémského chrámu jako svatého místa, kde přebývá Bůh výsadním způsobem;<br>— proti víře v jediného Boha, jehož slávu nemůže sdílet žádný člověk.\n"
        }, 
        {
            "chapter": 13, 
            "caption": "<b>I. Ježíš a Zákon</b>", 
            "refs": "1965,1967", 
            "id": 577, 
            "text": "Na začátku horského kázání, v němž Ježíš ukázal Zákon daný Bohem na Sinaji při první smlouvě ve světle nové smlouvy, vyslovil slavnostní výstrahu:</p><p><small> „Nemyslete, že jsem přišel zrušit Zákon nebo Proroky. Nepřišel jsem je zrušit, ale naplnit. Amen, pravím vám: Dokud nepomine nebe a země, nepomine jediné písmenko ani jediná čárka ze Zákona, dokud se to všecko nestane. Kdyby tedy někdo zrušil jedno z těchto přikázání — a třebas i to nejmenší — a tak učil lidi, bude v nebeském království nejmenší. Kdo se však bude jimi řídit a jim učit, bude v nebeském království veliký (Mt 5,17-19).</small>\n"
        }, 
        {
            "chapter": 13, 
            "caption": "", 
            "refs": "", 
            "id": 578, 
            "text": "Ježíš, Mesiáš Izraele, a tedy největší v nebeském království, měl povinnost zachovávat Zákon tím, že jej dodrží v jeho celistvosti až do nejmenších přikázání, jak to sám řekl. A také jen on to mohl učinit dokonale (Srov. Jan 8,46.). Židé, podle jejich doznání, nikdy nemohli zachovávat Zákon v jeho celistvosti a neporušit ani nejmenší z jeho přikázání (Srov. Jan 7,19; Sk 13,38-41; 15,10.). Proto při každoročním Svátku smíření prosí synové Izraele Boha o odpuštění svých přestupků proti Zákonu. Zákon totiž tvoří jeden celek a — jak připomíná sv. Jakub — „neboť i kdyby někdo zachovával celý zákon, ale v jedné věci pochybil, provinil se proti všem“ (Jak 2,10). (Srov. Gal 3,10; 5,3.)\n"
        }, 
        {
            "chapter": 13, 
            "caption": "", 
            "refs": "", 
            "id": 579, 
            "text": "Tato zásada úplného zachovávání Zákona nejen v jeho liteře, ale i v jeho duchu byla farizeům drahá. Tím, že ji pro Izrael postavili do popředí, dovedli mnohé Židy Ježíšovy doby ke krajní náboženské horlivosti (Srov. Řím 10,2.). Jestliže se tato zásada neměla rozmělnit na jakousi „pokryteckou“ kazuistiku (Srov. Mt 15,3-7; Lk 11,39-54.), nebylo jiné možnosti než připravovat lid na neslýchaný Boží zásah, kdy jediný Spravedlivý naplní dokonale Zákon za všechny hříšníky. (Srov. Iz 53,11; Žid 9,15.)\n"
        }, 
        {
            "chapter": 13, 
            "caption": "", 
            "refs": "527", 
            "id": 580, 
            "text": "Tak dokonalé naplnění Zákona mohlo být jen dílem božského Zákonodárce, který se narodil jako podrobený Zákonu v osobě Syna (Srov. Gal 4,4.). V Ježíši se Zákon už nejeví jako vyrytý do kamenných desek, nýbrž vepsaný „do srdce“ (Jer 31,33) Služebníka, který se stává „smlouvou lidu“ (Iz 42,6) tím, že „ohlásí právo“ (Iz 42,3). Ježíš splní Zákon natolik, že bere na sebe „prokletí Zákona“ (Srov. Gal 3,13.), do kterého upadli ti, kteří nezůstali věrní tomu, „co je psáno v knize Zákona“ (Gal 3,10); vždyť Kristova smrt přinesla „zadostiučinění za hříchy spáchané v době, kdy ještě platila dřívější smlouva“ (Žid 9,15).\n"
        }, 
        {
            "chapter": 13, 
            "caption": "", 
            "refs": "2054", 
            "id": 581, 
            "text": "Ježíš se jevil očím Židů a jejich duchovních vůdců jako „rabbi“ (Mistr)(Srov. Jan 11,28; 3,2; Mt 22,23-24.34-36.). Často totiž argumentoval v rámci rabínského výkladu Zákona (Srov. Mt 12,5; 9,12; Mk 2,23-27: Lk 6,6-9; Jan 7,22-23.). Zároveň se však Ježíš musel dostat do konfliktu s učiteli Zákona, protože se nespokojoval s tím, že by předkládal svůj výklad vedle jejich: „Učil je totiž jako ten, kdo má moc, a ne jako jejich učitelé Zákona“ (Mt 7,29). V něm se totéž Boží slovo, které kdysi zaznělo na Sinaji, aby dalo Mojžíšovi psaný Zákon, znovu ozývá na hoře blahoslavenství (Srov. Mt 5,1.). Zákon neruší, nýbrž jej naplňuje tím, že božským způsobem poskytuje jeho konečný výklad: „Slyšeli jste, že bylo řečeno předkům … Ale já vám říkám“ (Mt 5,33-34). Se stejnou božskou autoritou Ježíš neuznává jistá „podání lidská“ (Srov. Mk 7,8.) drahá farizeům, kteří „ruší Boží Slovo“ (Mk 7,13).\n"
        }, 
        {
            "chapter": 13, 
            "caption": "", 
            "refs": "368,548,2173", 
            "id": 582, 
            "text": "Ježíš jde ještě dál: naplňuje Zákon o čistotě pokrmů, tak důležitý v každodenním židovském životě tím, že odhaluje jeho „pedagogický“ ráz (Srov. Gal 3,24.) božským výkladem: „Člověka nemůže poskvrnit nic, co do něho vchází zvenčí … Tím Ježíš prohlásil za čisté všechny pokrmy … Co vychází z člověka, to ho poskvrňuje. Z nitra totiž, ze srdce lidí, vycházejí špatné myšlenky“ (Mk 7,18-21). Když Ježíš podal s božskou autoritou konečný výklad Zákona, došlo ke střetu s jistými učiteli Zákona, kteří jeho výklad nepřijímali, i když byl potvrzován božskými znameními, která jej doprovázela (Srov. Jan 5,36; 10,25.37-38; 12,37.). To platí zvláště pro otázku soboty: Ježíš připomíná, často za použití rabínských argumentů (Srov. Mk 2,25-27; Jan 7,22-24.), že sobotní odpočinek není porušen službou Bohu (Srov. Mt 12,5; Nm 28,9.) nebo bližnímu (Srov. Lk 13,15-16; 14,3-4.), kterou prokazuje uzdravováním.\n"
        }, 
        {
            "chapter": 13, 
            "caption": "<b>II. Ježíš a chrám</b>", 
            "refs": "529,534", 
            "id": 583, 
            "text": "Ježíš, jako před ním proroci, prokazoval jeruzalémskému chrámu nejhlubší úctu. Byl do něj Josefem a Marií uveden čtyřicet dní po svém narození (Srov. Lk 2,22-39.). Když mu bylo dvanáct let, rozhodl se zůstat v chrámě, aby svým rodičům připomenul, že se musí starat o věci svého Otce (Srov. Lk 2,46-49.). Během svého skrytého života tam putoval každý rok, alespoň o velikonocích (Srov. Lk 2,41.); i jeho veřejné působení se odvíjelo v rámci jeho putování do Jeruzaléma na velké židovské svátky. (Srov. Jan 2,13-14; 5,1.14; 7,1.10.14; 8,2; 10,22-23.)\n"
        }, 
        {
            "chapter": 13, 
            "caption": "", 
            "refs": "2599", 
            "id": 584, 
            "text": "Ježíš chodil do chrámu jako na výsadní místo setkání s Bohem. Chrám je pro něho příbytek jeho Otce, dům modlitby, a on vzplane hněvem, když se z jeho vnějšího nádvoří stane tržiště (Srov. Mt 21,13.). Žárlivá láska k Otci ho nutí, aby vyhnal prodavače z chrámu: „Nedělejte z domu mého Otce tržnici! Jeho učedníci si vzpomněli, že je psáno: ‘Horlivost pro tvůj dům mě stravuje’“ (Jan 2,16-17). Po jeho zmrtvýchvstání si apoštolové uchovali posvátnou úctu k chrámu. (Srov. Sk 2,46; 3,1; 5,20.21; atd.)\n"
        }, 
        {
            "chapter": 13, 
            "caption": "", 
            "refs": "", 
            "id": 585, 
            "text": "V předvečer svého utrpení však Ježíš oznamuje, že tato nádherná stavba bude zničena a že z ní nezůstane kámen na kameni (Srov. Mt 24,1-2.). Ohlašuje tím jedno znamení eschatologického věku, který začíná právě jeho velikonocemi (Srov. Mt 24,3; Lk 13,35.). Avšak toto proroctví přednesli křiví svědkové ve zkreslené podobě při jeho výslechu před veleknězem (Srov. Mk 14,57-58.) a bylo mu vmeteno do tváře jako urážka, když byl přibit na kříži. (Srov. Mt 27,39-40.)\n"
        }, 
        {
            "chapter": 13, 
            "caption": "", 
            "refs": "797,1179", 
            "id": 586, 
            "text": "Ježíš naprosto nebyl nepřítelem chrámu (Srov. Mt 8,4; 23,21; Lk 17,14; Jan 4,22.), ve kterém přednesl to podstatné ze svého učení (Srov. Jan 18,20.), chtěl platit chrámovou daň a přizval si k tomu Petra (Srov. Mt 17.24-27.), kterého právě ustanovil za základ své budoucí církve (Srov. Mt 16,18.). Dokonce se ztotožnil s chrámem, když se označil za definitivní příbytek Boha mezi lidmi (Srov. Jan 2,21; Mt 12,6.). Proto vydání jeho těla na smrt (Srov. Jan 2,18-22.) ohlašuje zničení chrámu, které zjeví vstup do nového věku dějin spásy: „Nastává hodina, kdy nebudete uctívat Otce ani na této hoře, ani v Jeruzalémě“ (Jan 4,21). (Srov. Jan 4,23-24; Mt 27,51; Žid 9,11; Zj 21,22.)\n"
        }, 
        {
            "chapter": 13, 
            "caption": "<b>III. Ježíš a víra Izraele v jediného Boha a Spasitele</b>", 
            "refs": "", 
            "id": 587, 
            "text": "Jestliže Zákon a jeruzalémský chrám byly příležitosti, kdy se Ježíš dostal s izraelskými náboženskými představiteli do sporu (Srov. Lk 2,34.), pak skutečným „kamenem úrazu“ se pro ně stala jeho úloha při vykoupení z hříchů, které je výhradním Božím dílem. (Srov. Lk 20,17-18; Ž 118,22.)\n"
        }, 
        {
            "chapter": 13, 
            "caption": "", 
            "refs": "545", 
            "id": 588, 
            "text": "Ježíš pohoršil farizeje tím, že jedl s celníky a hříšníky (Srov. Lk 5,30.) se stejnou důvěrností jako s nimi (Srov. Lk 7,36; 11,37; 14.1.). Proti těm z farizeů, „kteří si na sobě zakládali, že jsou spravedliví, a ostatními pohrdali“ (Lk 18,9)(Srov. Jan 7,49; 9,34.), Ježíš prohlásil: „Nepřišel jsem povolat k obrácení spravedlivé, ale hříšníky“ (Lk 5,32). Šel však ještě dál, když před farizeji prohlásil, že hřích je všeobecný (Srov. Jan 8,33-36.), a proto ti, kdo tvrdí, že nepotřebují spasení, zaslepují sami sebe. (Srov. Jan 9,40-41.)\n"
        }, 
        {
            "chapter": 13, 
            "caption": "", 
            "refs": "431,1441,432", 
            "id": 589, 
            "text": "Ježíš vyvolal pohoršení zvláště tím, že ztotožnil svůj milosrdný přístup k hříšníkům s postojem samotného Boha k nim (Srov. Mt 9,13; Oz 6,6.). Dokonce dal na srozuměnou, že společným stolováním s hříšníky (Srov. Lk 15,1-2.) je připouští k mesiášské hostině (Srov. Lk 15,23-32.). Ježíš však postavil izraelské náboženské představitele před dilema především tím, že odpouštěl hříchy. Vždyť oni sami se zděšením správně tvrdili: „Kdo jiný může odpouštět hříchy než Bůh?“ (Srov. Mk 2,7.) Odpouští-li Ježíš hříchy, pak se buď rouhá, protože je člověk a dělá se rovným Bohu (Srov. Jan 5,18; 10,33.), anebo mluví pravdu a pak jeho osoba zpřítomňuje a zjevuje Boží jméno. (Srov. Jan 17,6.26.)\n"
        }, 
        {
            "chapter": 13, 
            "caption": "", 
            "refs": "253", 
            "id": 590, 
            "text": "Pouze božská totožnost Ježíšovy osoby může ospravedlnit tak absolutní požadavek, jako je tento: „Kdo není se mnou, je proti mně“ (Mt 12,30); právě tak když říká, že „zde je víc než Jonáš, zde je víc než Šalomoun“ (Mt 12,41-42), „víc než chrám“ (Mt 12,6); když o sobě připomíná, že David nazývá Mesiáše Pánem (Srov. Mk 12,36-37.), a když prohlašuje: „Dříve než byl Abrahám, já jsem“ (Jan 8,58); a také: „Já a Otec jedno jsme“ (Jan 10,30).\n"
        }, 
        {
            "chapter": 13, 
            "caption": "", 
            "refs": "526,574", 
            "id": 591, 
            "text": "Ježíš požadoval od jeruzalémských náboženských představitelů, aby v něho uvěřili proto, že koná skutky svého Otce (Srov. Jan 10,36-38.). Takový úkon víry však musí procházet přes tajemné odumření sobě samému, přes znovuzrození „shůry“ (Srov. Jan 3,7.), pod vlivem Boží milosti (Srov. Jan 6,44.). Takový požadavek obrácení tváří v tvář tak překvapivému splnění příslibů (Srov. Iz 53,1.) dává pochopit tragický omyl velerady, která usoudila, že Ježíš zasluhuje smrt, protože se rouhá (Srov. Mk 3,6; Mt 26,64-66.). Její členové takto jednali z nevědomosti (Srov. Lk 23,34; Sk 3,17-18.) a zároveň pro zatvrzelost srdce (Srov. Mk 3,5; Řím 11,25.), z nevěry. (Srov. Řím 11,20.)\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 592, 
            "text": "<em>Ježíš nezrušil Zákon ze Sinaje, ale naplnil ho (Srov. Mt 5,17-19.) tak dokonale (Srov. Jan 8,46.), že odhalil jeho konečný smysl (Srov. Mt 5,33nn.) a odčinil jeho přestupování. (Srov. Žid 9,15.)</em>\n"
        }, 
        {
            "chapter": 13, 
            "caption": "", 
            "refs": "", 
            "id": 593, 
            "text": "<em>Ježíš ctil chrám a putoval do něj o židovských svátcích; žárlivou láskou miloval tento Boží příbytek mezi lidmi. Chrám je předobrazem jeho tajemství. Jestliže Ježíš ohlašuje jeho zničení, pak proto, aby poukázal na vlastní smrt a na počátek nového věku dějin spásy, v nichž definitivním chrámem bude jeho tělo.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 594, 
            "text": "<em>Ježíš vykonal některé skutky, jako odpuštění hříchu, které zjevily, že je Bůh–Spasitel (Srov. Jan 5,16-18.). Někteří Židé neuznávali Boha, který se stal člověkem (Srov. Jan 1,14.), ale viděli v něm „jen člověka“, který se dělá Bohem (Srov. Jan 10,33.); soudili o něm proto, že se rouhá.</em>\n"
        }, 
        {
            "chapter": 13, 
            "caption": "2. odstavec<br><b>JEŽÍŠ KRISTUS ZEMŘEL UKŘIŽOVÁN<br>I. Ježíšův proces</b><br>ŽIDOVŠTÍ PŘEDSTAVITELÉ MAJÍ ROZDÍLNÉ NÁZORY NA JEŽÍŠE", 
            "refs": "", 
            "id": 595, 
            "text": "Mezi jeruzalémskými náboženskými představiteli nebyli tajnými Ježíšovými učedníky (Srov. Jan 19,38-39.) jen farizej Nikodém (Srov. Jan 7,50.) nebo vážený Josef z Arimatie; vždyť kvůli Ježíšovi (Srov. Jan 9,16-17; 10,19-21) vznikaly rozpory už dlouhou dobu, takže v předvečer jeho utrpení může svatý Jan o nich říci, že „mnoho v něj uvěřilo“, i když dost nedokonalým způsobem (Jan 12,42). Není na tom nic překvapivého, uvědomíme-li si, že po letnicích „také velké množství kněží … přijalo víru“ (Sk 6,7) a že „někteří z farizejské strany“ se stali věřícími (Sk 15,5), takže svatý Jakub může říci Pavlovi, že několik „tisíc židů se přidalo k víře, a ti všichni jsou plní horlivosti pro Zákon“ (Sk 21,20).\n"
        }, 
        {
            "chapter": 13, 
            "caption": "", 
            "refs": "1753", 
            "id": 596, 
            "text": "Jeruzalémští náboženští představitelé nebyli zajedno, jak se chovat k Ježíšovi (Srov. Jan 9,16; 10,19.). Farizeové vyhrožovali vyloučením těm, kteří by ho následovali (Srov. Jan 9,22.). Těm, kteří se obávali, že všichni v něho uvěří a že přijdou Římané a zničí jejich svaté město a jejich národ (Srov. Jan 11,48.), velekněz Kaifáš prorocky navrhl: „Je lépe, když jeden člověk umře za lid, než aby zahynul celý národ“ (Jan 11,50). Velerada prohlásila, že Ježíš „je hoden smrti“ (Mt 26,66) jako rouhač: protože ale ztratila právo odsuzovat k smrti (Srov. Jan 18,31.), vydává Ježíše Římanům a obviňuje ho z politické vzpoury (Srov. Lk 23,2.); a to ho staví na stejnou úroveň s Barabášem, který byl obviněn „ze vzpoury“ (Lk 23,19). Velekněží vykonávají na Piláta nátlak i politickými výhrůžkami, jen aby odsoudil Ježíše k smrti. (Srov. Jan 19,12.15.21.)\n"
        }, 
        {
            "chapter": 13, 
            "caption": "ŽIDÉ NEJSOU KOLEKTIVNĚ ODPOVĚDNI ZA JEŽÍŠOVU SMRT", 
            "refs": "1735,839", 
            "id": 597, 
            "text": "S ohledem na dějinnou složitost „Ježíšova procesu“, jak nám jej líčí evangelijní vyprávění, a na osobní vinu hlavních představitelů procesu (Jidáš, velerada, Pilát), kterou zná jen Bůh, nelze za něj připisovat odpovědnost všem jeruzalémským Židům, navzdory křiku zmanipulovaného davu (Srov. Mk 15,11.) a kolektivním výtkám obsaženým ve výzvách k obrácení po letnicích (Srov. Sk 2,23.36; 3,13-14; 4,10; 5,30; 7,52; 10,39; 13,27-28; 1 Sol 2,14-15.). Sám Ježíš ve svém odpuštění na kříži (Srov. Lk 23,34.) a Petr podle jeho příkladu uznali „nevědomost“ (Srov. Sk 3,17.) jeruzalémských Židů a jejich předáků. Tím méně lze na základě křiku lidu: „Jeho krev ať padne na nás a na naše děti (Mt 27,25), který znamená jen jakousi schvalovací formuli (Srov. Sk 5,28; 18,6.), rozšiřovat odpovědnost na ostatní Židy v čase a prostoru:</p><p><small>Velmi dobře to církev vyjádřila na 2. vatikánském koncilu: „Nelze to, co bylo spácháno při jeho mučení, přičítat všem Židům bez rozdílu, ani tehdejším ani dnešním … Židé nesmějí být označováni ani za zavržené Bohem ani za prokleté, jako kdyby to vysvítalo ze svatého Písma.“ (2. vatikánský koncil, NAe 4.)</small>\n"
        }, 
        {
            "chapter": 13, 
            "caption": "VŠICHNI HŘÍŠNÍCI JSOU PŮVODCI KRISTOVA UTRPENÍ", 
            "refs": "1851", 
            "id": 598, 
            "text": "Církev v učitelském úřadu své víry a ve svědectví svých svatých nikdy nezapomněla, že „každý hříšník je příčinou a nástrojem … utrpení“ božského Vykupitele (Srov. Římský katechismus, 1, 5, 11; srov. Žid 12,3.). Vzhledem k tomu, že naše hříchy urážejí samého Krista (Srov. Mt 25,45; Sk 9,4-5.), neváhá církev křesťanům připsat mnohem těžší odpovědnost za Ježíšovu popravu, kterou oni sami často svalovali jen a jen na Židy:</p><p><small>Je jasné, že mnohem větší vinu mají ti, kteří často upadají do svých hříchů. Jelikož naše viny přivedly Ježíše k popravě na kříži, pak ti, kteří se utápějí v nepravostech, znovu křižují svými hříchy Božího Syna ve svých srdcích, nakolik v nich přebývá, a uvádějí ho v posměch (Srov. Žid 6,6.). Je třeba přiznat, že náš vlastní zločin v tomto případě je větší než ten, kterého se dopustili Židé. Ti totiž — jak dosvědčuje svatý Pavel — by nebyli ukřižovali Ježíše, kdyby ho byli poznali jako božského krále (Srov. 1 Kor 2,8.). Avšak my křesťané, ačkoliv vyznáváme, že ho známe, ve skutečnosti ho svými skutky zapíráme a vztahujeme na něj své násilnické ruce (Srov. Římský katechismus, 1, 5, 11.).</p><p>A nebyli to jen zlí duchové, kteří ho ukřižovali; byls to i ty s nimi, který jsi ho ukřižoval a ještě ho přibíjíš na kříž, když si libuješ v neřestech a hříších. (Srov. sv. František z Assisi, <i>Admonitio</i>, 5,3.)</small>\n"
        }, 
        {
            "chapter": 13, 
            "caption": "<b>II. Kristova výkupná smrt v Božím plánu spásy</b><br>„JEŽÍŠ BYL VYDÁN, JAK TO BŮH PŘEDEM ROZHODL“", 
            "refs": "517", 
            "id": 599, 
            "text": "Ježíšova násilná smrt nebyla plodem náhody v rámci nějaké nešťastné shody okolností. Patří k tajemství Božího plánu, jak to vysvětluje svatý Petr jeruzalémský Židům hned ve svém prvním svatodušním projevu: „On byl vydán, jak to Bůh předem rozhodl“ (Sk 2,23). Tento biblický jazyk však neznamená, že ti, kdo Ježíše vydali (Srov. Sk 3,13.), byli jen pasivními vykonavateli scénáře předem sepsaného Bohem.\n"
        }, 
        {
            "chapter": 13, 
            "caption": "", 
            "refs": "312", 
            "id": 600, 
            "text": "Před Bohem jsou všechny okamžiky času přítomny ve své aktuálnosti. On tedy stanovil svůj věčný plán „předurčení“ tak, že do něj zahrne svobodnou odpověď každého člověka na svou milost: „Skutečně, v tomto městě se spolčili Herodes a Poncius Pilát s pohany a s izraelským lidem (Srov. Ž 2,1-2.) proti tvému svatému služebníku Ježíšovi, kterého jsi pomazal za Mesiáše. Tak vykonali, co předem určila tvoje moc a tvé rozhodnutí“ (Sk 4,27-28). Bůh dopustil činy, které vzešly z jejich zaslepenosti (Srov. Mt 26,54; Jan 18,36; 19,11.), aby uskutečnil svůj plán spásy. (Srov. Sk 3,17-18.)\n"
        }, 
        {
            "chapter": 13, 
            "caption": "„ZEMŘEL ZA NAŠE HŘÍCHY PODLE PÍSMA“", 
            "refs": "652,713", 
            "id": 601, 
            "text": "Božský plán spásy skrze zabití Služebníka, Spravedlivého (Srov. Iz 53,11; Sk 3,14.), byl v Písmech předem ohlášen jako tajemství všeobecného vykoupení, to je vysvobození, které zbavuje lidi otroctví hříchu (Srov. Iz 53,11-12; Jan 8,34-36.). Svatý Pavel hlásá ve vyznání víry, o němž říká, že je „sám přijal“, že „Kristus umřel <i>ve shodě s Písmem</i> za naše hříchy“ (1 Kor 15,3)(Srov. též Sk 3,18; 7,52; 13,29; 26,22-23.). Ježíšova výkupná smrt naplňuje zvláště proroctví o trpícím Služebníkovi (Srov. Iz 53,7-8; Sk 8,32-35.). Sám Ježíš ukázal smysl svého života i své smrti ve světle trpícího Služebníka (Srov. Mt 20,28.). Po zmrtvýchvstání podal tento výklad učedníkům z Emauz (Srov. Lk 24,25-27.), a potom samotným apoštolům (Srov. Lk 24.44-45.).\n"
        }, 
        {
            "chapter": 13, 
            "caption": "BŮH S NÍM „KVŮLI NÁM JEDNAL JAKO S HŘÍŠNÍKEM“", 
            "refs": "400,519", 
            "id": 602, 
            "text": "Proto může svatý Petr vyjádřit apoštolskou víru v Boží plán spásy takto: „Víte přece, že jste ze svého prázdného způsobu života, jak jste ho zdědili po předcích, byli vykoupení ne snad nějakými věcmi pomíjejícími, stříbrem nebo zlatem, ale drahou krví Krista jako bezúhonného a neposkvrněného beránka. On byl ovšem k tomu vyhlédnut už před stvořením světa, ale pro vás se objevil teď na konci časů“ (1 Petr 1,18-20). Lidské hříchy spáchané po prvním hříchu jsou trestány smrtí (Srov. Řím 5,12; 1 Kor 15,56.). Bůh tím, že poslal svého vlastního Syna v postavení otroka (Srov. Flp 2,7.) — v takovém stavu tedy, v jakém bylo lidstvo padlé a zasvěcené smrti kvůli hříchu (Srov. Řím 8,3.) — „s tím, který byl bez hříchu, jednal kvůli nám jako s největším hříšníkem, abychom my skrze něho byli spravedliví u Boha“ (2 Kor 5,21).\n"
        }, 
        {
            "chapter": 13, 
            "caption": "", 
            "refs": "2572", 
            "id": 603, 
            "text": "Ježíš nepoznal zavržení, jako kdyby sám byl zhřešil (Srov. Jan 8,46.). Avšak ve vykupitelské lásce, která ho stále spojovala s Otcem (Srov. Jan 8,29.), vzal na sebe naše odloučení od Boha kvůli hříchu, a to až do té míry, že mohl naším jménem říci na kříži: „Bože můj, Bože můj, proč jsi mě opustil?“ (Mk 15,34)(Srov. Ž 22,2.). Když ho Bůh učinil takovým způsobem solidárním s námi hříšníky, „vlastního Syna neušetřil, ale vydal ho za nás za všecky“ (Řím 8,32), abychom byli „s Bohem usmířeni smrtí jeho Syna“ (Řím 5,10).\n"
        }, 
        {
            "chapter": 13, 
            "caption": "BŮH MÁ INICIATIVU VE VŠEOBECNÉ VYKUPITELSKÉ LÁSCE", 
            "refs": "211,2009,1825", 
            "id": 604, 
            "text": "Tím, že Bůh vydal svého Syna za naše hříchy, ukazuje, že jeho plán spásy, který má s námi, je plán dobrotivé lásky, která předchází jakoukoliv naši zásluhu: „V tom záleží láska: ne že my jsme milovali Boha, ale že on si zamiloval nás a poslal svého Syna jako smírnou oběť za naše hříchy (1 Jan 4,10)(Srov. 1 Jan 4,19.). „Bůh dokazuje svou lásku k nám tím, že Kristus umřel za nás, když jsme ještě byli hříšníky“ (Řím 5,8).\n"
        }, 
        {
            "chapter": 13, 
            "caption": "", 
            "refs": "402,634,2793", 
            "id": 605, 
            "text": "Tato láska nikoho nevylučuje; Ježíš to připomněl na závěr podobenství o ztracené ovci: „Stejně tak nechce váš nebeský Otec, aby zahynul jediný z těchto nepatrných“ (Mt 18,14). Prohlašuje, že „dává svůj život jako výkupné za všechny“ (Mt 20,28); tento poslední výraz „za všechny“ nikoho nevylučuje, neboť staví proti sobě celé lidstvo a osobu jediného Vykupitele, který se vydává proto, aby lidstvo spasil (Srov. Řím 5,18-19.). Proto církev po vzoru apoštolů (Srov. 2 Kor 5,15; 1 Jan 2,2.) učí, že Kristus zemřel za všechny bez výjimky: „Není, nebyl a nebude žádný člověk, pro něhož by nebyl Kristus trpěl.“ (Koncil v Quierzy [853]: DS 624.)\n"
        }, 
        {
            "chapter": 13, 
            "caption": "<b>III. Kristus obětoval sám sebe Otci za naše hříchy</b><br>KRISTUS SE OBĚTUJE OTCI CELÝM ŽIVOTEM", 
            "refs": "517,536", 
            "id": 606, 
            "text": "Boží Syn sestoupil z nebe, ne aby konal svou vůli, ale vůli toho, který ho poslal (Srov. Jan 6,38.). „Když přicházel na svět, řekl: ‘… Tady jsem, abych plnil, Bože, tvou vůli …’ A touto vůlí jsme posvěceni obětováním těla Ježíše Krista jednou provždy“ (Žid 10,5-10). Od první chvíle svého vtělení Syn plně přijímá ve svém vykupitelském poslání Boží plán spásy: „Mým pokrmem je plnit vůli toho, který mě poslal, a dokonat jeho dílo“ (Jan 4,34). Ježíšova oběť „za hříchy celého světa“ (1 Jan 2,2) je výrazem jeho společenství lásky s Otcem: „Proto mě Otec miluje, že dávám svůj život“ (Jan 10,17). „Ale ať svět pozná, že miluji Otce a jednám, jak mi Otec přikázal“ (Jan 14,31).\n"
        }, 
        {
            "chapter": 13, 
            "caption": "", 
            "refs": "457", 
            "id": 607, 
            "text": "Tato touha bezvýhradně se ztotožnit s plánem vykupitelské lásky svého Otce proniká celým Ježíšovým životem (Srov. Lk 12,50; 22,15; Mt 16,21-23.), protože jeho vykupitelské lásky svého Otce proniká celým Ježíšovým životem, protože jeho vykupitelské utrpení je vlastním důvodem jeho vtělení: „Otče, vysvoboď mě od té hodiny! Ale právě kvůli té hodině jsem přišel“ (Jan 12,27). „Což nemám pít kalich, který mi podal Otec?“ (Jan 18,11). A ještě na kříži, dříve než bylo všechno dokonáno (Srov. Jan 19,30.), říká: „Žízním“ (Jan 19,28).\n"
        }, 
        {
            "chapter": 13, 
            "caption": "„BERÁNEK, KTERÝ SNÍMÁ HŘÍCHY SVĚTA“", 
            "refs": "523,517", 
            "id": 608, 
            "text": "Když Jan Křtitel souhlasil s tím, že udělí Ježíšovi křest stejně jako hříšníkům (Srov. Lk 3,21; Mt 3,14-15.), spatřil v Ježíšovi Božího beránka a ukázal na něho jako na toho, který snímá hříchy světa (Srov. Jan 1,29.36.). Vyjadřuje tím, že Ježíš je trpící Služebník, který se dává tiše vést na porážku (Srov. Iz 53,7; Jer 11,19.) a nese hříchy mnohých (Srov. Iz 53,12.) a současně velikonoční beránek, symbol vykoupení Izraele při první Veliké noci (Srov. Ex 12.3-14; a také Jan 19,36; 1 Kor 5,7.). Celý Kristův vyjadřuje jeho poslání: sloužit a dát svůj život jako výkupné za všechny. (Srov. Mk 10,45.)\n"
        }, 
        {
            "chapter": 13, 
            "caption": "JEŽÍŠ SE SVOBODNĚ ZTOTOŽŇUJE S VYKUPITELSKOU LÁSKOU OTCE", 
            "refs": "478,515,272,539", 
            "id": 609, 
            "text": "Tím, že se Ježíš sjednotil ve svém lidském srdci s Otcovou láskou k lidem, „projevil jim lásku až do krajnosti“ (Jan 13,1), protože „nikdo nemá větší lásku než ten, kdo za své přátele položí život“ (Jan 15,13). A tak se v utrpení a ve smrti stalo Ježíšovo lidství svobodným a dokonalým nástrojem jeho božské lásky, která chce, aby všichni lidé byli spaseni (Srov. Žid 2,10.17-18; 4,15; 5,7-9.). On totiž svobodně přijal své utrpení a smrt z lásky ke svému otci a k lidem, které Otec chce spasit: „Nikdo mi život nemůže vzít, ale já ho dávám sám od sebe“ (Jan 10,18). Odtud svrchovaná svoboda Božího Syna, když jde dobrovolně na smrt. (Srov. Jan 18,4-6; Mt 26,53.)\n"
        }, 
        {
            "chapter": 13, 
            "caption": "PŘI VEČEŘI JEŽÍŠ PŘEDJAL SVOBODNÉ OBĚTOVÁNÍ SVÉHO ŽIVOTA", 
            "refs": "766,1337", 
            "id": 610, 
            "text": "Tuto svobodnou oběť sebe sama vyjadřuje Ježíš svrchovaným způsobem při večeři, kterou slavil s dvanácti apoštoly (Srov. Mt 26,20.) „v tu noc, kdy byl zrazen“ (1 Kor 11,23). V předvečer svého utrpení, když byl Ježíš ještě volný, učinil z této poslední večeře se svými apoštoly památku své dobrovolné oběti Otci (Srov. 1 Kor 5,7.) pro spásu lidí: „To je mé tělo, které se za vás <i>vydává</i>“ (Lk 22,19). „To je má krev nové smlouvy, která se <i>prolévá</i> za všechny na odpuštění hříchů“ (Mt 26,28).\n"
        }, 
        {
            "chapter": 13, 
            "caption": "", 
            "refs": "1364,1341,1566", 
            "id": 611, 
            "text": "Eucharistie, kterou v tomto okamžiku ustanovuje, bude „památkou“ (Srov. 1 Kor 11,25.) jeho oběti. Ježíš zahrnuje své apoštoly do své oběti a žádá je, aby ji stále zpřítomňovali (Srov. Lk 22,19.). Tím Ježíš ustanovuje své apoštoly kněžími nové smlouvy: „A pro ně se zasvěcuji, aby i oni byli posvěceni v pravdě“ (Jan 17,19). (Srov. tridentský koncil: DS 1752; 1764.)\n"
        }, 
        {
            "chapter": 13, 
            "caption": "AGÓNIE V GETSEMANECH", 
            "refs": "532,2600,1009", 
            "id": 612, 
            "text": "Kalich nové smlouvy, který Ježíš předjímá při poslední večeři tím, že vydává sám sebe (Srov. Lk 22,20.), přijímá z Otcových rukou při smrtelné úzkosti v Getsemanech (Srov. Mt 26,42.) tím, že „byl poslušný až k smrti“ (Flp 2,8)(Srov. Žid 5,7-8.). Ježíš se modlí: „Otče můj, jestliže je to možné, ať mě mine tento kalich!“ (Mt 26,39). Vyjadřuje tak hrůzu, jíž je smrt pro jeho lidskou přirozenost, která, stejně jako naše, je určena pro věčný život; ba víc, na rozdíl od naší, je naprosto nedotčena hříchem (Srov. Žid 4,15.), který je příčinou smrti (Srov. Řím 5,12.). Tuto přirozenost na sebe vzala božská osoba, „Původce života“ (Srov. Sk 3,15.), „Živého“ (Srov. Zj 1,18; Jan 1,4; 5,26.). Tím, že Ježíš svou lidskou vůlí přijal Otcovu vůli (Srov. Mt 26,42.), přijímá svou smrt jako vykupitelskou, aby „na svém těle vynesl hříchy na dřevo kříže“ (1 Petr 2,24).\n"
        }, 
        {
            "chapter": 13, 
            "caption": "KRISTOVA SMRT JE JEDINÁ A DEFINITIVNÍ OBĚŤ", 
            "refs": "1366,2009", 
            "id": 613, 
            "text": "Kristova smrt je zároveň <i>velikonoční obětí</i>, která dovršuje definitivní vykoupení lidí (Srov. 1 Kor 5,7; Jan 8,34-36.) skrze beránka, který snímá hříchy světa (Srov. Jan 1,29; 1 Petr 1,19.), a <i>obětí nové smlouvy</i> (Srov. 1 Kor 11,25.), která znovu uvádí člověka do společenství s Bohem (Srov. Ex 24,8.) tím, že ho s ním smířila prostřednictvím krve prolité za všechny na odpuštění hříchů. (Srov. Mt 26,28; Lv 16,15-16.)\n"
        }, 
        {
            "chapter": 13, 
            "caption": "", 
            "refs": "539,1330,2100", 
            "id": 614, 
            "text": "Tato Kristova oběť je jediná: dovršuje a převyšuje všechny oběti (Srov. Žid 10,10.). Je to především dar samého Boha Otce, který vydává svého Syna, aby nás smířil se sebou (Srov. 1 Jan 4,10.). Zároveň je to oběť vtěleného Božího Syna, který dobrovolně a z lásky (Srov. Jan 15,13.) obětuje vlastní život (Srov. Jan 10,17-18.) svému Otci v Duchu svatém (Srov. Žid 9,14.), aby napravil naši neposlušnost.\n"
        }, 
        {
            "chapter": 13, 
            "caption": "JEŽÍŠ NAHRAZUJE SVOU POSLUŠNOSTÍ NAŠI NEPOSLUŠNOST", 
            "refs": "1850,433,411", 
            "id": 615, 
            "text": "„Jako se totiž celé množství stalo neposlušností jednoho člověka hříšníky, tak zase poslušností jednoho se celé množství stane spravedlivými“ (Řím 5,19). Svou poslušností až k smrti splnil Ježíš zástupnou úlohu trpícího Služebníka, který „položil svůj život v <i>oběť za vinu</i>“ a „nesl hřích mnohých“, které „tím, že vezme na sebe jejich nepravosti, ospravedlní“ (Srov. Iz 53,10-12.). Ježíš napravil naše chyby a podal Otci zadostiučinění za naše hříchy. (Srov. tridentský koncil: DS 1529.)\n"
        }, 
        {
            "chapter": 13, 
            "caption": "JEŽÍŠ DOKONÁVÁ SVOU OBĚŤ NA KŘÍŽI", 
            "refs": "478,468,519", 
            "id": 616, 
            "text": "Právě láska „až do krajnosti“ (Jan 13,1) dodává Kristově oběti hodnotu vykoupení, odčinění, usmíření a zadostiučinění. Při oběti svého života nás všechny znal a miloval (Srov. Gal 2,20; Ef 5,2.25.). „Kristova láska nás nutí k tomuto úsudku: Jeden zemřel za všechny, umřeli tedy všichni“ (2 Kor 5,14). Žádný, byť sebesvětější člověk nemohl na sebe vzít hříchy všech lidí a vydat se jako oběť za všechny. To, že v Kristu existuje božská osoba Syna, která přesahuje a zároveň i objímá všechny lidi a ustanovuje ho hlavou celého lidstva, umožňuje jeho vykupitelskou oběť <i>za všechny</i>.\n"
        }, 
        {
            "chapter": 13, 
            "caption": "", 
            "refs": "1992,1235", 
            "id": 617, 
            "text": "„Svým přesvatým utrpením na dřevě kříže nám zasloužil ospravedlnění“ (sua sanctissima passione in ligno crucis nobis iustificationem meruit), učí tridentský koncil (DS 1529.) a zdůrazňuje jedinečnou povahu Kristovy oběti jako příčiny věčné spásy (Srov. Žid 5,9.). A církev uctívá kříž zpěvem: „O crux, ave, spes unica“ (buď pozdraven, kříži, jediná naděje). (Hymnus „Vexilla Regis“.)\n"
        }, 
        {
            "chapter": 13, 
            "caption": "NAŠE ÚČAST NA KRISTOVĚ OBĚTI", 
            "refs": "1368,1460,307,2100,964", 
            "id": 618, 
            "text": "Kříž je jedinou obětí Krista, který je jediným prostředníkem mezi Bohem a lidmi (Srov. 1 Tim 2,5.). Protože se však ve své vtělené božské osobě „jistým způsobem spojil s každým člověkem on sám“ (2. vatikánský koncil, GS 22.), dává všem lidem „možnost, aby se přičlenili k tomuto velikonočnímu tajemství způsobem, který zná Bůh“ (2. vatikánský koncil, GS 22.). Kristus vyzývá své učedníky, aby vzali svůj kříž a následovali ho (Srov. Mt 16,24.), protože on sám trpěl za nás a zanechal nám tak příklad, abychom šli v jeho šlépějích (Srov. 1 Petr 2,21.). Kristus chce totiž přidružit ke své vykupitelské oběti právě ty, kteří z ní mají prospěch jako první (Srov. Mk 10,39; Jan 21,18-19: Kol 1,24.). To se splnilo ve svrchované míře na jeho Matce, která je mnohem niterněji než kdokoliv jiný spjata s tajemstvím jeho vykupitelského utrpení (Srov. Lk 2,35.).</p><p><small>„Není jiné schodiště k výstupu do nebe než kříž.“ (Sv. Růžena z Limy; srov. P. Hansen, <i>Vita mirabilis</i>.)</small>\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 619, 
            "text": "<em>„Kristus umřel ve shodě s Písmem za naše hříchy“ (1 Kor 15,3).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 620, 
            "text": "<em>Naše spása pochází z iniciativy Boží lásky k nám, protože „on si nás zamiloval a poslal svého Syna jako smírnou oběť za naše hříchy“ (1 Jan 4,10). „Vždyť Bůh pro Kristovy zásluhy smířil svět se sebou“ (2 Kor 5,19).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 621, 
            "text": "<em>Ježíš se dobrovolně obětoval za naši spásu. Tento dar předznamenává a předem uskutečňuje během poslední večeře: „To je mé tělo, které se za vás vydává“ (Lk 22,19).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 622, 
            "text": "<em>V tom spočívá Kristovo vykoupení: „přišel... aby dal svůj život jako výkupné za všechny“ (Mt 20,28), to je, aby miloval „svoje ... až do krajnosti“ (Jan 13,1), aby byli „vykoupeni“ ... „ze svého prázdného způsobu života“, jak ho „zdědili po předcích“ (1 Petr 1,18).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 623, 
            "text": "<em>Poslušností své lásky k Otci „až k smrti na kříži“ (Flp 2,8) splnil Ježíš své smírné poslání (Srov. Iz 53,10.) trpícího Služebníka, který ospravedlní mnohé tím, že vezme na sebe jejich nepravost. (Srov. Iz 53,11; Řím 5,19.)</em>\n"
        }, 
        {
            "chapter": 13, 
            "caption": "3. odstavec<br><b>JEŽÍŠ KRISTUS „BYL POHŘBEN“</b>", 
            "refs": "1005,362,349", 
            "id": 624, 
            "text": "Ježíš „měl z milosti Boží za všechny lidi podstoupit smrt“ (Žid 2,9). Bůh ve svém plánu spásy stanovil, aby jeho Syn nejen zemřel „za naše hříchy“ (1 Kor 15,3), ale také aby „zakusil smrt“, to je, aby poznal stav smrti, stav odloučení duše od těla od okamžiku, kdy vydechl na kříži, po okamžik, kdy byl vzkříšen. Tento stav mrtvého Krista je tajemstvím hrobu a sestoupení do pekel. Je to tajemství Bílé soboty, kdy Kristus, uložený do hrobu (Srov. Jan 19,42.), ukazuje velké sobotní Boží odpočinutí (Srov. Žid 4,4-9.) po dokonání (Srov. Jan 19,30.) spásy lidí, která nastoluje mír v celém vesmíru. (Srov. Kol 1,18-20.)\n"
        }, 
        {
            "chapter": 13, 
            "caption": "KRISTOVO TĚLO V HROBĚ", 
            "refs": "", 
            "id": 625, 
            "text": "Kristův pobyt v hrobě je skutečným poutem mezi stavem předvelikonočního Krista, podrobeného utrpení, a jeho nynějším oslaveným stavem Zmrtvýchvstalého. Tatáž osoba „Živého“ může říci: „Byl jsem mrtev, a hle — jsem živ na věky věků“ (Zj 1,18).</p><p><small>„Bůh [Syn] nezabránil smrti, aby oddělila duši od těla, jak tomu přirozeně dochází, ale znovu je spolu spojil vzkříšením, aby tak byl sám ve své osobě místem setkání smrti a života tím, že v sobě zastavil rozklad přirozenosti způsobený smrtí, a sám se stal příčinou spojení pro obě oddělené části.“ (Sv. Řehoř z Nyssy, <i>Oratio catechetica</i>, 16: PG 45, 52B.)</small>\n"
        }, 
        {
            "chapter": 13, 
            "caption": "", 
            "refs": "470,650", 
            "id": 626, 
            "text": "Protože „Původce života“, který byl zabit (Srov. Sk 3,15.), je také ten Živý, „který byl vzkříšen“ (Srov. Lk 24,5-6.), je třeba, aby božská osoba Božího Syna zůstala nadále spojena se svou duší i se svým tělem, oddělenými od sebe smrtí:</p><p><small>„Jediná osoba nebyla rozdělena na dvě osoby tím, že se při Kristově smrti oddělila duše od těla; neboť Kristovo tělo i duše existovaly v osobě Slova od samého začátku stejným způsobem; a ve smrti, ačkoliv jedno odděleno od druhého, zůstalo obojí spojeno se stejnou a jedinou osobou Slova.“ (Sv. Jan Damašský, <i>De fide orthodoxa</i>, 3, 27: PG 94, 1098A.)</small>\n"
        }, 
        {
            "chapter": 13, 
            "caption": "„NEDOPUSTÍŠ, ABY TVŮJ SVATÝ PODLEHL PORUŠENÍ“", 
            "refs": "1009,1683", 
            "id": 627, 
            "text": "Kristova smrt byla skutečnou smrtí, neboť ukončila jeho pozemskou lidskou existenci. Avšak díky spojení, které si osoba Syna zachovala se svým tělem, nedošlo k posmrtnému rozkladu jako u jiných, protože „nebylo možné, aby zůstal v moci smrti“ (Sk 2,24) a proto „božská moc uchránila Kristovo tělo od porušení“ (Sv. Tomáš Akvinský, <i>Summa theologiae</i>, III, 51, 3.). O Kristu se může současně říci: „Byl vyrván ze země živých“ (Iz 53,8) i: „Mé tělo odpočine v naději, neboť nevydáš mě podsvětí napospas, nedopustíš, aby tvůj Svatý podlehl porušení“ (Sk 2,26-27)(Srov. Ž 16,9-10.). Ježíšovo vzkříšení „třetího dne“ (1 Kor 15,4; Lk 24,46)(Srov. Mt 12,40; Jon 2,1; Oz 6,2.) bylo toho znamením, protože se předpokládalo, že rozklad začíná od čtvrtého dne. (Srov. Jan 11,39.)\n"
        }, 
        {
            "chapter": 13, 
            "caption": "„POHŘBENI S KRISTEM ...“", 
            "refs": "537,1215", 
            "id": 628, 
            "text": "Křest, jehož původním a plným znamením je ponoření, je účinným znamením toho, že křesťan sestupuje do hrobu, aby s Kristem umřel hříchu pro nový život: „Tím křestním ponořením do jeho smrti byli jsme spolu s ním pohřbeni. A jako Kristus byl vzkříšen z mrtvých Otcovou slávou, tak i my teď musíme žít novým životem“ (Řím 6,4). (Srov. Kol 2,12; Ef 5,26.)\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 629, 
            "text": "<em>Ježíš měl z milosti Boží zakusit smrt za všechny (Srov. Žid 2,9.). Ten, který zemřel a byl pohřben, je opravdu Boží Syn, jenž se stal člověkem.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 630, 
            "text": "<em>Během Kristova pobytu v hrobě zůstávala jeho božská osoba spojena jak s jeho duší, tak s jeho tělem, které však byly mezi sebou odděleny smrtí. A právě proto mrtvé Kristovo tělo nepoznalo porušení. (Srov. Sk 13,37.)</em>\n"
        }, 
        {
            "chapter": 13, 
            "caption": "<b>5. ČLÁNEK</b><br>JEŽÍŠ KRISTUS „SESTOUPIL DO PEKEL, TŘETÍHO DNE VSTAL Z MRTVÝCH“", 
            "refs": "", 
            "id": 631, 
            "text": "Ježíš sestoupil do předpeklí: „Stejná osoba je ten, kdo sestoupil, i ten, kdo vystoupil“ (Ef 4,10). Apoštolské vyznání víry v témž článku víry vyznává Kristovo sestoupení do pekel i jeho zmrtvýchvstání třetího dne, protože při své Veliké noci dal vytrysknout životu z hlubin smrti:</p><p><small>„Ten, který se vrátil z říše zemřelých<br>a jasně zazářil lidskému rodu:<br>tvůj Syn, Ježíš Kristus.<br>On s tebou žije a kraluje na věky věků. Amen.“ (Římský misál, Velikonoční vigilie, velikonoční chvalozpěv Exultet)</small>\n"
        }, 
        {
            "chapter": 13, 
            "caption": "1. odstavec<br><b>JEŽÍŠ KRISTUS „SESTOUPIL DO PEKEL“</b>", 
            "refs": "", 
            "id": 632, 
            "text": "Častá tvrzení Nového zákona, podle nichž byl Ježíš „vzkříšen z mrtvých“ (1 Kor 15,20; srov. Sk 3,15; Řím 8,11), předpokládají, že před vzkříšením pobýval tam, kde se zdržovali mrtví (Srov. Žid 13,20). To je první význam, který dalo apoštolské kázání Ježíšovu sestoupení do pekel: Ježíš zakusil smrt jako všichni lidé a svou duší je dostihl v místě pobytu mrtvých. Sestoupil tam však jako Spasitel a ohlašovatel radostné zvěsti duchům, kteří tam byli uvězněni. (Srov. 1 Petr 3,18-19)\n"
        }, 
        {
            "chapter": 13, 
            "caption": "", 
            "refs": "1033", 
            "id": 633, 
            "text": "Místo pobytu mrtvých, kam Kristus sestoupil, nazývá Písmo „předpeklí“, „šeól“ nebo „hádes“ (Srov. Flp 2,10; Sk 2,24; Zj 1,18; Ef 4,9), protože ti, kteří tam jsou, jsou zbaveni patření na Boha (Srov. Ž 6,6; 88,11-13). Takový je totiž až do příchodu Vykupitele osud všech mrtvých, jak zlých, tak spravedlivých (Srov. Ž 89,49; 1 Sam 28,19; Ez 32,17-32); tím ale není řečeno, že jejich osud je stejný, jak to dokazuje Ježíšovo podobenství o chudáku Lazarovi, který byl vzat „do klína Abrahámova“ (Srov. Lk 16,22-26). „A právě duše těchto spravedlivých, které očekávaly Krista, osvobodil Ježíš, když sestoupil do pekel.“ (Římský katechismus, 1, 6, 3) Ježíš nesestoupil do pekel proto, aby vysvobodil zavržené (Srov. římský koncil [735]: DS 587), ani aby zničil peklo zavržení (Srov. Benedikt XII., spis Cum dudum: DS 1011: Klement VI., dopis Super quibusdam: DS 1077), nýbrž aby osvobodil spravedlivé, kteří ho předešli (Srov. 4. toledský koncil [633]: DS 485; srov. také Mt 27,52-53).\n"
        }, 
        {
            "chapter": 13, 
            "caption": "", 
            "refs": "605", 
            "id": 634, 
            "text": "„Radostná zvěst byla hlásána i mrtvým ...“ (1 Petr 4,6). Sestoupení do pekel je úplné naplnění evangelijní zvěsti o spáse. Je poslední fází Ježíšova mesiášského poslání; je to časově zhuštěná fáze, ale nesmírně rozsáhlá svým skutečným významem: je to rozšíření vykupitelského díla na všechny lidi všech dob a všech míst, neboť všichni, kteří jsou spaseni, se stali účastnými vykoupení.\n"
        }, 
        {
            "chapter": 13, 
            "caption": "", 
            "refs": "", 
            "id": 635, 
            "text": "Kristus tedy sestoupil do hlubin smrti (Srov. Mt 12,40; Řím 10,7; Ef 4,9), aby mrtví uslyšeli hlas Božího Syna. Ti, kteří uslyší, budou žít. (Srov. Jan 5,25) Ježíš, „Původce života“ (Srov. Sk 3,15), „svou smrtí zbavil moci toho, který má vládu nad smrtí, totiž ďábla“, a tak vysvobodil „všechny ty, kteří byli po celý život drženi v otroctví strachem před smrtí“ (Žid 2,14-15). Od nynějška má vzkříšený Kristus „klíče od smrti a podsvětí“ (Zj 1,18) a před Ježíšovým jménem se skloní „každé koleno na nebi, na zemi i v podsvětí“ (Flp 2,10).</p><p><small>„Na zemi je dnes veliké ticho. Veliké ticho a samota. Veliké ticho, protože Král spí. Země se zatřásla a zmlkla, protože vtělený Bůh usnul a vyburcoval ty, kteří od věků spali ... Jistě jde hledat praotce lidstva jako ztracenou ovci. Jistě chce navštívit ty, kdo se nacházejí v naprostých temnotách a ve stínu smrti; jistě přichází ten, který je jejich Bůh a jejich syn, vysvobodit z bolestí uvězněného Adama spolu s uvězněnou Evou … Já jsem tvůj Bůh a pro tebe jsem se stal tvým synem … Probuď se, spáči, přece jsem tě neučinil proto, abys prodléval spoutaný v podsvětí. Vstaň z mrtvých, neboť já jsem život těch, kdo zemřeli.“ (Ze starobylé „Homilie na Velkou a svatou sobotu“: PG 43, 440A.452C.461; srov. Denní modlitba církve, 2. čtení na Bílou sobotu)</small>\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 636, 
            "text": "<em>Výrazem „Ježíš sestoupil do pekel“ vyznání víry prohlašuje, že Ježíš skutečně zemřel a že svou smrtí za nás přemohl smrt a ďábla, „který má vládu nad smrtí“ (Žid 2,14).</em>\n"
        }, 
        {
            "chapter": 13, 
            "caption": "", 
            "refs": "", 
            "id": 637, 
            "text": "<em>Mrtvý Kristus sestoupil do místa pobytu mrtvých, a to svou duší, spojenou s jeho božskou osobou. Otevřel brány nebes spravedlivým, kteří ho předešli.</em>\n"
        }, 
        {
            "chapter": 13, 
            "caption": "2. odstavec<br><b>TŘETÍHO DNE VSTAL Z MRTVÝCH</b>", 
            "refs": "90,651,991", 
            "id": 638, 
            "text": "„My vám hlásáme radostnou zvěst, že ta zaslíbení, která Bůh dal našim otcům, vyplnil na jejich dětech, na nás, když vzkřísil Ježíše“ (Sk 13,32-33). Ježíšovo zmrtvýchvstání je vrcholnou pravdou naší víry v Krista; jako ústřední pravdu ji vyznávalo a prožívalo první křesťanské společenství, jako zásadní ji předávala tradice; zakládá se na dokumentech Nového zákona a je hlásána jako podstatná část velikonočního tajemství spolu s křížem:</p><p><small>„Kristus vstal z mrtvých,<br>svou smrtí nad smrtí zvítězil,<br>mrtvým dal život.“ (Byzantská liturgie, velikonoční tropář)</small>\n"
        }, 
        {
            "chapter": 13, 
            "caption": "<b>I. Historická i transcendentní událost</b>", 
            "refs": "", 
            "id": 639, 
            "text": "Tajemství Kristova vzkříšení je skutečná událost, spojená s historicky zjištěnými úkazy, jak dosvědčuje Nový zákon. Již kolem roku 56 může svatý Pavel psát křesťanům do Korinta: „Vyučil jsem vás především v tom, co jsem sám přijal, že Kristus umřel ve shodě s Písmem za naše hříchy; že byl pohřben a že vstal z mrtvých třetího dne ve shodě s Písmem; že se ukázal Petrovi a potom Dvanácti“ (1 Kor 15,3-4). Apoštol zde mluví o <em>živé tradici zmrtvýchvstání</em>, o níž se dověděl po svém obrácení před Damaškem (Srov. Sk 9,3-18).\n"
        }, 
        {
            "chapter": 13, 
            "caption": "PRÁZDNÝ HROB", 
            "refs": "999", 
            "id": 640, 
            "text": "„Proč hledáte živého mezi mrtvými? Není tady, byl vzkříšen“ (Lk 24,5-6). První skutečností, se kterou se v rámci velikonočních událostí setkáváme, je prázdný hrob. Sám o sobě není přímým důkazem. Nepřítomnost Kristova těla v hrobě by se dala vysvětlit i jinak (Srov. Jan 20,13; Mt 28,11-15). Přesto však byl prázdný hrob pro všechny podstatným znamením. To, že jej učedníci objevili, byl první krok k uznání samé skutečnosti vzkříšení. Tak tomu bylo napřed u zbožných žen (Srov. Lk 24,3.22-23), pak i u Petra (Srov. Lk 24,12). „Učedník ... kterého Ježíš miloval“ (Jan 20,2), tvrdí, že při vstupu do prázdného hrobu „viděl, že tam leží pruhy plátna“ (Jan 20,6), „viděl a uvěřil“ (Jan 20,8). To předpokládá, že podle stavu, v jakém byl prázdný hrob (Srov. Jan 20,5-7), poznal, že nepřítomnost Ježíšova těla nemohla být lidským dílem a že se Ježíš nevrátil do pozemského života, jako tomu bylo v případě Lazara. (Srov. Jan 11,44)\n"
        }, 
        {
            "chapter": 13, 
            "caption": "ZJEVENÍ ZMRTVÝCHVSTALÉHO", 
            "refs": "533,448", 
            "id": 641, 
            "text": "Marie Magdaléna a zbožné ženy, které šly dokončit nabalsamování Ježíšova těla (Srov. Mk 16,1; Lk 24,1), jež bylo pohřbeno ve spěchu, protože na Velký pátek večer (Srov. Jan 19,31.42) začínal sobotní klid, se setkaly se Zmrtvýchvstalým jako první (Srov. Mt 28,9-10; Jan 20,11-18). Tak se ženy staly prvními hlasatelkami Kristova zmrtvýchvstání i pro samotné apoštoly (Srov. Lk 24,9-10). Jim se Ježíš ukázal potom: napřed Petrovi a potom Dvanácti (Srov. 1 Kor 15,5). Petr, který měl posilovat víru svých bratří (Srov. Lk 22,31-32), uviděl tedy Zmrtvýchvstalého dříve než oni, a na základě jeho svědectví společenství zvolalo: „Pán skutečně vstal a zjevil se Šimonovi“ (Lk 24,34).\n"
        }, 
        {
            "chapter": 13, 
            "caption": "", 
            "refs": "659,881,860", 
            "id": 642, 
            "text": "Vše, co se odehrálo v těch velikonočních dnech, zavazuje každého apoštola — a zvláště Petra — aby budoval novou éru, která začala velikonočním ránem. Jako svědkové Zmrtvýchvstalého zůstávají apoštolové základními kameny při budování jeho církve. Víra prvotního společenství věřících je založena na svědectví konkrétních lidí, křesťanům známých a většinou ještě mezi nimi žijících. Těmito svědky Kristova zmrtvýchvstání (Srov. Sk 1,22) je především Petr s Dvanácti, avšak nejen oni: Pavel jasně mluví o více než pěti stech osobách, kterým se Ježíš zjevil najednou, kromě toho Jakubovi a všem apoštolům. (Srov. 1 Kor 15,4-8)\n"
        }, 
        {
            "chapter": 13, 
            "caption": "", 
            "refs": "", 
            "id": 643, 
            "text": "<small>Po takových svědectvích není možné vysvětlovat Kristovo zmrtvýchvstání mimo fyzický řád a neuznat je jako historickou skutečnost. Z faktů vyplývá, že víra učedníků byla podrobena radikální zkoušce tím, že jejich Mistr trpěl a zemřel na kříži, jak jim to sám předem oznámil (Srov. Lk 22,31-32). Otřes vyvolaný utrpením Páně byl tak veliký, že učedníci (alespoň někteří z nich) neuvěřili hned zprávě o zmrtvýchvstání. Evangelia nám ani zdaleka nepředstavují společenství zachvácené mystickým vzrušením, nýbrž nám líčí, jak byli učedníci skleslí (Srov. Lk 24,17: „Celí smutní“) a vystrašení (Srov. Jan 20,19). Proto též nevěřili zbožným ženám vracejícím se od hrobu, a ta slova jim „připadala jako plané řeči“ (Lk 24,11; srov. Mk 16, 11.13). Když se Ježíš na velikonoční večer zjevil jedenácti apoštolům, „káral je pro jejich nevěru a tvrdost srdce, že nevěřili těm, kteří ho spatřili vzkříšeného“ (Mk 16,14).</small>\n"
        }, 
        {
            "chapter": 13, 
            "caption": "", 
            "refs": "", 
            "id": 644, 
            "text": "<small>I když jsou učedníci postaveni před skutečnost zmrtvýchvstalého Krista, přesto ještě pochybují (Srov. Lk 24,38), tak se jim to zdá nemožné: domnívají se, že vidí ducha (Srov. Lk 24,39). „Pro samou radost však tomu pořád ještě nemohli věřit a jen se divili“ (Lk 24,41). Stejnou zkoušku pochybnosti poznal i Tomáš (Srov. Jan 20,24-27) a při posledním zjevení v Galileji, o němž píše Matouš, „někteří ... pochybovali“ (Mt 28,17). Proto neobstojí domněnka, podle níž prý bylo zmrtvýchvstání „výplodem“ víry (nebo důvěřivosti) apoštolů. Právě naopak, jejich víra ve zmrtvýchvstání se zrodila — působením Boží milosti — z přímého zážitku skutečnosti vzkříšeného Krista.</small>\n"
        }, 
        {
            "chapter": 13, 
            "caption": "STAV KRISTOVA VZKŘÍŠENÉHO LIDSTVÍ", 
            "refs": "999", 
            "id": 645, 
            "text": "Vzkříšený Ježíš navazuje se svými učedníky přímé vztahy dotykem (Srov. Lk 24,39; Jan 20,27) a společným jídlem (Srov. Lk 24,30.41-43; Jan 21,9.13-15). Tím je vyzývá, aby uznali, že není žádný přízrak (Srov. Lk 24,39), ale hlavně aby si ověřili, že vzkříšené tělo, v němž se jim představuje, je totéž, které bylo umučeno a ukřižováno, neboť dosud nese stopy po utrpení (Srov. Lk 24,40; Jan 20,20.27). Toto pravé a skutečné tělo má však zároveň nové vlastnosti oslaveného těla; není už umístěno v prostoru a čase, ale může se podle libosti zpřítomnit, kde chce a kdy chce (Srov. Mt 28,9.16-17; Lk 24,15.36; Jan 20,14.19.26; 21,4), neboť jeho lidství už nemůže být zadrženo na zemi a patří už jen božské vládě Otce (Srov. Jan 20,17). Proto je také vzkříšený Ježíš svrchovaně svobodný a může se zjevovat, jak chce: v podobě zahradníka (Srov. Jan 20,14-15) nebo v jiných podobách (Srov. Mk 16,12), na které byli učedníci zvyklí, a to proto, aby vzbudil jejich víru (Srov. Jan 20,14.16; 21,4.7).\n"
        }, 
        {
            "chapter": 13, 
            "caption": "", 
            "refs": "994,549", 
            "id": 646, 
            "text": "Kristovo vzkříšení nebylo návratem k pozemskému životu, jak tomu bylo při vzkříšeních, která vykonal před velikonocemi, při vzkříšení Jairovy dcery, mládence z Naimu, Lazara. Tyto skutky byly zázračné události, ale osoby, které byly předmětem těchto zázraků, se Ježíšovou mocí vrátily do „obyčejného“ pozemského života. A po nějakém čase znovu zemřely. Kristovo vzkříšení je podstatně odlišné. On ve svém vzkříšeném těle přechází ze stavu smrti do jiného života, mimo čas a prostor. Ježíšovo tělo je při vzkříšení naplněno mocí Ducha svatého; ve stavu své slávy se podílí na božském životě, takže svatý Pavel může o Kristu říci, že je to „člověk z nebe“ (Srov. 1 Kor 15,35-50).\n"
        }, 
        {
            "chapter": 13, 
            "caption": "ZMRTVÝCHVSTÁNÍ JAKO TRANSCENDENTNÍ UDÁLOST", 
            "refs": "1000", 
            "id": 647, 
            "text": "„Ó vskutku blažená noc“, zpívá velikonoční chvalozpěv, „ta jediná směla znát čas i hodinu, kdy Kristus vstal z říše zemřelých.“ (Římský misál, Velikonoční vigilie, velikonoční chvalozpěv Exultet) Nikdo totiž nebyl očitým svědkem samotné události zmrtvýchvstání, a žádný evangelista je nepopisuje. Nikdo nemohl říci, jak proběhlo fyzicky. Tím méně byla smysly postižitelná jeho nejniternější podstata, přechod k jinému životu. I když je zmrtvýchvstání historickou událostí, zjistitelnou podle znamení prázdného hrobu a na základě skutečnosti, jednotlivých setkání apoštolů se vzkříšeným Kristem, nicméně tím, jak dějiny přesahuje a překonává, zůstává ústředním předmětem víry. To je důvod, proč se vzkříšený Kristus nedává poznat světu, ale svým učedníkům (Srov. Jan 14,22), „těm, kdo zároveň s ním přišli z Galileje do Jeruzaléma; ti jsou nyní před lidem jeho svědky“ (Sk 13,31).\n"
        }, 
        {
            "chapter": 13, 
            "caption": "<b>II. Zmrtvýchvstání - dílo Nejsvětější Trojice</b>", 
            "refs": "258,989,663,445,272", 
            "id": 648, 
            "text": "Kristovo vzkříšení je předmětem víry jakožto transcendentní (přesažný) zásah samého Boha do stvoření a do dějin; tři božské osoby v něm působí společně a zároveň projevují svou vlastní originalitu. Dochází k němu zásahem moci Otce, který „vzkřísil“ (Sk 2,24) Krista, svého Syna, a tak uvádí dokonalým způsobem jeho lidství — s jeho tělem — do Nejsvětější Trojice. Ježíš se s konečnou platností „duchem svatosti prokázal jako mocný Boží Syn tím, že vstal z mrtvých“ (Řím 1,4). Svatý Pavel zdůrazňuje projev Boží moci (Srov. Řím 6,4; 2 Kor 13,4; Flp 3,10; Ef 1,19-22; Žid 7,16) jako dílo Ducha, který oživil Ježíšovo mrtvé lidství a povolal je do oslaveného stavu Pána.\n"
        }, 
        {
            "chapter": 13, 
            "caption": "", 
            "refs": "", 
            "id": 649, 
            "text": "A co se týká Syna, ten uskutečnil vlastní vzkříšení svou božskou mocí. Ježíš oznamuje, že Syn člověka bude muset mnoho trpět, zemřít a potom vstát z mrtvých (v činném významu slova) (Srov. Mk 8,31; 9,9.31; 10,34). Na jiném místě výslovně prohlašuje: „Dávám svůj život, a zase ho přijmu nazpátek ... Mám moc život dát a mám moc ho zase přijmout“ (Jan 10,17-18). „Věříme, že Ježíš umřel i vstal z mrtvých“ (1 Sol 4,14).\n"
        }, 
        {
            "chapter": 13, 
            "caption": "", 
            "refs": "626,1005", 
            "id": 650, 
            "text": "Otcové rozjímají o zmrtvýchvstání na základě Kristovy božské osoby, která zůstala spojena s jeho duší i s jeho tělem, vzájemně od sebe oddělených smrtí: „Jednotou božské přirozenosti, jež zůstává přítomna v každé z obou částí, se tyto části znovu spojují. A tak smrt nastává rozdělením složené lidské bytosti a vzkříšení nastává spojením obou rozdělených částí.“ (Srov. sv. Řehoř z Nyssy, In Christi resurrectionem, 1: PG 46, 617B; srov. také Statuta Ecclesiae Antiqua: DS 325; Anastasius II., dopis In prolixitate epistulae: DS 359; Hormisdas, dopis Inter ea quae: DS 369; 11. toledský koncil: DS 539)\n"
        }, 
        {
            "chapter": 13, 
            "caption": "<b>III. Smysl a spásonosný dosah zmrtvýchvstání</b>", 
            "refs": "129,274", 
            "id": 651, 
            "text": "„A jestliže Kristus nevstal, marné je naše kázání, marná je vaše víra“ (1 Kor 15,14). Vzkříšení je především potvrzením všeho, co Kristus vykonal a učil. Všechny pravdy, i ty, které jsou lidskému duchu nejméně dostupné, nacházejí své odůvodnění, jestliže Kristus svým zmrtvýchvstáním podal konečný důkaz své božské autority, jak to slíbil.\n"
        }, 
        {
            "chapter": 13, 
            "caption": "", 
            "refs": "601,994", 
            "id": 652, 
            "text": "Kristovo vzkříšení je <em>splněním zaslíbení</em> Starého zákona (Srov. Lk 24,26-27.44-48) i samotného Ježíše za jeho pozemského života (Srov. Mt 28,6; Mk 16,7; Lk 24,6-7). Výraz „ve shodě s Písmem“ (1 Kor 15,3-4; srov. nicejsko-cařihradské vyznání víry) poukazuje na to, že Kristovým vzkříšením se tyto předpovědi uskutečnily.\n"
        }, 
        {
            "chapter": 13, 
            "caption": "", 
            "refs": "445,461,422", 
            "id": 653, 
            "text": "Pravda o <em>Ježíšově božství</em> je potvrzena jeho vzkříšením. Jednou řekl: „Až povýšíte Syna člověka, tehdy poznáte, že jsem to já“ (Jan 8,28). Vzkříšení ukřižovaného prokázalo, že je opravdu „ten, který je“ („Já jsem“), Boží Syn a sám Bůh. Svatý Pavel mohl prohlásit k Židům, „že ta zaslíbení, která Bůh dal našim otcům, vyplnil na jejich dětech, na nás, když vzkřísil Ježíše. Tak je i psáno v druhém žalmu: ‘Ty jsi můj Syn, já jsem tě dnes zplodil’“ (Sk 13,23-33; srov. Ž 2,7). Kristovo vzkříšení je úzce spjato s tajemstvím vtělení Božího Syna, je jeho naplněním podle věčného Božího plánu.\n"
        }, 
        {
            "chapter": 13, 
            "caption": "", 
            "refs": "1987,1996", 
            "id": 654, 
            "text": "Ve velikonočním tajemství jsou dvě hlediska: svou smrtí nás Kristus osvobozuje od hříchu, svým vzkříšením nám zjednává přístup k novému životu. Tento nový život je především <em>ospravedlněním</em>, které nás vrací do Boží milosti (Srov. Řím 4,25), takže „jako Kristus byl vzkříšen z mrtvých Otcovou slávou, tak i my teď musíme žít novým životem“ (Řím 6,4). Tím životem je pak vítězství nad smrtí ze hříchu a nová účast na milosti (Srov. Ef 2,4-5; 1 Petr 1,3). Ta dovršuje <em>přijetí za syny</em>, neboť lidé se stávají Kristovými bratry, jak sám Ježíš nazývá své učedníky po svém zmrtvýchvstání: „Jděte a oznamte mým bratřím“ (Mt 28,10; srov. Jan 20,17). Ne bratři podle přirozenosti, nýbrž na základě daru milosti; toto adoptivní synovství zjednává skutečnou účast na životě jednorozeného Syna. Tento život se plně projevil při jeho zmrtvýchvstání.\n"
        }, 
        {
            "chapter": 13, 
            "caption": "", 
            "refs": "989,1002", 
            "id": 655, 
            "text": "A konečně Kristovo zmrtvýchvstání — sám vzkříšený Kristus — je základem a zdrojem <em>našeho budoucího vzkříšení</em>: Kristus vstal z mrtvých „jako první z těch, kteří zesnuli ... Jako totiž pro spojení s Adamem všichni propadli smrti, tak zase pro svoje spojení s Kristem všichni budou povoláni k životu“ (1 Kor 15,20-22). Než se to splní, žije vzkříšený Kristus v srdci svých věrných. V něm křesťané zakoušejí „moc budoucího věku“ (Žid 6,5) a jejich život je Kristem unášen do lůna božského života (Srov. Kol 3,1-3): „Umřel za všechny, aby ti, kteří jsou naživu, nežili už sobě, ale pro toho, který za ně umřel a vstal z mrtvých“ (2 Kor 5,15).\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 656, 
            "text": "<em>Předmětem víry ve vzkříšení je událost historicky dosvědčená učedníky, kteří se skutečně setkali se Zmrtvýchvstalým, a zároveň tajemně transcendentní (přesažná), poněvadž je vstupem Kristova lidství do Boží slávy.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 657, 
            "text": "<em>Prázdný hrob a v něm odložená plátna samy o sobě znamenají, že Kristovo tělo Boží mocí uniklo poutům smrti a rozkladu. Je to příprava učedníků na setkání se Zmrtvýchvstalým.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 658, 
            "text": "<em>Kristus, „prvorozený mezi vzkříšenými z mrtvých“ (Kol 1,18), je základem našeho vlastního vzkříšení, a to již nyní ospravedlněním naší duše (Srov. Řím 6,4), později oživením našeho těla (Srov. Řím 8,11).</em>\n"
        }, 
        {
            "chapter": 13, 
            "caption": "<b>6. ČLÁNEK</b><br>JEŽÍŠ KRISTUS „VSTOUPIL NA NEBESA, SEDÍ PO PRAVICI BOHA, OTCE VŠEMOHOUCÍHO“", 
            "refs": "645,66,697,642", 
            "id": 659, 
            "text": "„Tak k nim Pán Ježíš mluvil. Potom byl vzat do nebe a zasedl po Boží pravici“ (Mk 16,19). Kristovo tělo bylo oslaveno hned v okamžiku jeho zmrtvýchvstání, jak to dokazují nové nadpřirozené vlastnosti, jež má jeho tělo od té doby trvale (Srov. Lk 24,31; Jan 20,19.26). Avšak během čtyřiceti dní, kdy s učedníky důvěrně jí a pije (Srov. Sk 10,41) a učí je o království (Srov. Sk 1,3), zůstává jeho slávy ještě zahalena vnějšími rysy obyčejného lidství. (Srov. Mk 16,12; Lk 24,15; Jan 20,14-15; 21,4) Poslední Ježíšovo zjevení končí nezvratným vstupem jeho lidství do božské slávy, symbolizované oblakem (Srov. Sk 1,9; srov. také Lk 9,34-24; Ex 13,22) a nebem (Srov. Lk 24,51), kde od té doby sedí po Boží pravici (Srov. Mk 19,19; Sk 2,33; 7,56; srov. také Ž 110,1). Později se už jen jednou, zcela výjimečně, ukáže Pavlovi jako „nedochůdčeti“ (1 Kor 15,8) v posledním zjevení, kterým Pavla ustanovuje apoštolem. (Srov. 1 Kor 9,1; Gal 1,16)\n"
        }, 
        {
            "chapter": 13, 
            "caption": "", 
            "refs": "", 
            "id": 660, 
            "text": "To, jak je v té době sláva Zmrtvýchvstalého zastřená, vysvítá z tajemného výroku k Marii Magdaléně: „Ještě jsem nevystoupil k Otci. Ale jdi k mým bratřím a oznam jim: ‘Vystupuji k svému Otci a k vašemu Otci, k svému Bohu a k vašemu Bohu’“ (Jan 20,17). To ukazuje, jak rozdílně se projevuje sláva vzkříšeného Krista a sláva Krista povýšeného na pravici Otce. Událost nanebevstoupení, současně historická i přesažná, označuje přechod od jedné ke druhé.\n"
        }, 
        {
            "chapter": 13, 
            "caption": "", 
            "refs": "461,792", 
            "id": 661, 
            "text": "Nanebevstoupení zůstává úzce spojeno se sestoupením z nebe, které se uskutečnilo vtělením. Pouze ten, který „vyšel od Otce“, se může k Otci navrátit: Kristus (Srov. Jan 16,28). „Nikdo nevystoupil do nebe kromě toho, který sestoupil z nebe, totiž Syn člověka“ (Jan 3,13; srov. Ef 4,8-10). Lidstvo ponechané svým přirozeným silám nemá přístup do „Otcova domu“ (Srov. Jan 14,2), do Božího života a jeho blaženosti. Jedině Kristus mohl otevřít člověku tento přístup, aby nám dal naději, že i my, jeho údy, budeme spojeni v téže slávě tam, kam nás předešel on, jako naše Hlava a jako Prvorozený. (Srov. Římský misál, preface 1. o Nanebevstoupení Páně)\n"
        }, 
        {
            "chapter": 13, 
            "caption": "", 
            "refs": "1545,1137", 
            "id": 662, 
            "text": "„Já, až budu ze země vyvýšen, potáhnu všechny k sobě“ (Jan 12,32). Vyzdvižení na kříž znamená a ohlašuje vyvýšení při nanebevstoupení a je jeho počátkem. Ježíš Kristus, jediný kněz nové a věčné smlouvy, „nevešel do svatyně, zbudované lidskýma rukama ... ale do samého nebe, aby se teď staral o naše záležitosti u Boha“ (Žid 9,24). V nebi vykonává Kristus své kněžství bez přestání, „proto také je schopen přinést navždy spásu těm, kdo skrze něho přicházejí k Bohu, neboť je stále živ, aby se za ně přimlouval“ (Žid 7,25). Jako „velekněz budoucích hodnot“ (Žid 9,11) je středem a hlavním představitelem liturgie, která oslavuje Otce na nebesích. (Srov. Zj 4,6-11)\n"
        }, 
        {
            "chapter": 13, 
            "caption": "", 
            "refs": "648", 
            "id": 663, 
            "text": "Kristus teď <em>sedí po pravici Otce</em>. „Pravicí Otce rozumíme slávu a čest božství, kde ten, který existoval jako Boží Syn přede všemi věky jako Bůh a soupodstatný s Otcem, tělesně usedl poté, co se vtělil a co bylo jeho tělo oslaveno.“ (Sv. Jan Damašský, De fide orthodoxa, 4, 2: PG 94, 1104D)\n"
        }, 
        {
            "chapter": 13, 
            "caption": "", 
            "refs": "541", 
            "id": 664, 
            "text": "Sedět po pravici Otce znamená zahájení Mesiášovy vlády, splněné vidění proroka Daniela o Synu člověka: Od věčného Boha „byla mu dána moc, sláva a království a sloužily mu všechny národy, kmeny i jazyky: jeho moc je moc věčná, a ta nepřestane, jeho království nebude zničeno“ (Dan 7,14). Od této chvíle se apoštolové stali svědky jeho království, které „bude bez konce“ (Srov. nicejsko-cařihradské vyznání víry).\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 665, 
            "text": "<em>Kristovo nanebevstoupení označuje definitivní vstup Ježíšova lidství do nebeské slávy, odkud znovu přijde (Srov. Sk 1,11), ale která jej zatím ukrývá před zraky lidí. (Srov. Kol 3,3)</em>\n"
        }, 
        {
            "chapter": 13, 
            "caption": "", 
            "refs": "", 
            "id": 666, 
            "text": "<em>Ježíš Kristus, hlava církve, vstupuje před námi do slavného království Otce, abychom my, údy jeho Těla, žili v naději, že jednou s ním budeme na věky.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 667, 
            "text": "<em>Protože Ježíš Kristus vstoupil jednou provždy do nebeské svatyně, nepřestává se za nás přimlouvat jako prostředník, který nás ujišťuje, že na nás bude stále vylévat Ducha Svatého.</em>\n"
        }, 
        {
            "chapter": 13, 
            "caption": "<b>7. ČLÁNEK</b><br>„ODTUD PŘIJDE SOUDIT ŽIVÉ I MRTVÉ“<br><br><b>I. Znovu přijde ve slávě</b><br>KRISTUS JIŽ VLÁDNE PROSTŘEDNICTVÍM CÍRKVE ...", 
            "refs": "450,518", 
            "id": 668, 
            "text": "„Vždyť právě proto Kristus umřel a vstal k životu, aby se stal Pánem nad mrtvými i nad živými“ (Řím 14,9). Kristovo nanebevstoupení znamená, že se svým lidstvím podílí na moci a vládě samotného Boha. Ježíš Kristus je Pán: má všechnu moc na nebi i na zemi. Je povýšen „vysoko nad všechna knížata, mocnosti, síly, panstva“, protože Otec „všechno podřídil pod jeho nohy“ (Ef 1,21-22). Kristus je Pánem vesmíru (Srov. Ef 4,10; 1Kor 15,24.27-28) i dějin. V něm nacházejí dějiny člověka, ale i celé stvoření své opětné soustředění jako v Hlavě (Srov. Ef 1,10), své transcendentní (přesažné) dovršení.\n"
        }, 
        {
            "chapter": 13, 
            "caption": "", 
            "refs": "792,1088,541", 
            "id": 669, 
            "text": "Jako Pán je Kristus také hlavou církve, která je jeho tělem (Srov. Ef 1,22). Po svém nanebevstoupení a oslavení, když takto splnil své poslání, zůstává na zemi ve své církvi. Vykoupení je zdrojem vlády, kterou Kristus v síle Ducha Svatého vykonává nad církví (Srov. Ef 4,11-13). „Kristovo království je již dnes tajemně přítomné“ (2. vatikánský koncil, LG 3) v církvi, která je „zárodek a počátek tohoto království na zemi“ (2. vatikánský koncil, LG 5).\n"
        }, 
        {
            "chapter": 13, 
            "caption": "", 
            "refs": "1042,825,547", 
            "id": 670, 
            "text": "Po nanebevstoupení vstoupil Boží plán do své konečné fáze. Jsme již v „poslední hodině“ (1 Jan 2,18; srov. 1 Petr 4,7). „Žijeme tedy už v poslední době, obnova světa je už neodvolatelně stanovena a jakýmsi reálným způsobem se v tomto věku předjímá: církev se totiž už na zemi vyznačuje opravdovou svatostí, třebaže nedokonalou.“ (2. vatikánský koncil, LG 48) Kristovo království, jež hlásá církev (Srov. Mk 16,17-18), již projevuje svou přítomnost zázračnými znameními (Srov. Mk 16,20).\n"
        }, 
        {
            "chapter": 13, 
            "caption": "... V OČEKÁVÁNÍ, ŽE MU BUDE VŠECHNO PODŘÍZENO", 
            "refs": "1043,769,773,2046,2817", 
            "id": 671, 
            "text": "Kristovo království je už přítomno v církvi, nicméně ještě není dovršeno příchodem Krále na zem „s velikou mocí a slávou“ (Lk 21,27; srov. Mt 25,31). Toto království je ohrožováno silami nepravosti (Srov. 2 Sol 2,7), i když tyto síly byly radikálně přemoženy Kristovou Velikou nocí. Až do chvíle, kdy mu bude všechno podrobeno (Srov. 1 Kor 15,28), „dokud však nenastane nové nebe a nová země, v nichž bude sídlit spravedlnost, putující církev ve svých svátostech a institucích, jež patří k tomuto věku, má podobu tohoto pomíjejícího světa. Žije mezi tvorstvem, které dosud sténá, trpí bolest a čeká, až se Boží synové zjeví ve slávě“ (2. vatikánský koncil, LG 48). Proto se křesťané modlí, zvláště při slavení eucharistie (Srov. 1 kor, 11,26), aby urychlili Kristův návrat (Srov. 2 Petr 3,11-12), a říkají mu: „Pane, přijď“ (Zj 22,20; srov. 1 Kor 16,22; Zj 22,17).\n"
        }, 
        {
            "chapter": 13, 
            "caption": "", 
            "refs": "732,2612", 
            "id": 672, 
            "text": "Kristus před svým nanebevstoupením prohlásil, že ještě nenadešla chvíle slavného nastolení mesiášského království očekávaného Izraelem (Srov. Sk 1,6-7), které mělo podle proroků (Srov. Iz 11,1-9) přinést všem lidem konečný řád spravedlnosti, lásky a pokoje. Nynější čas je, podle Pána, časem Ducha a svědectví (Srov. Sk 1,8), ale také časem ještě poznamenaným „vnějšími strastmi“ (Srov. 1 Kor 7,26) a zkouškou zla (Srov. Ef 5,16), čehož není církev ušetřena (Srov. 1 Petr 4,17). Je to začátek bojů posledních dnů (Srov. 1 Jan 2,18; 4,3; 1 Tim 4,1). Je to čas čekání a bdělosti (Srov. Mt 25,1-13; Mk 13,33-37).\n"
        }, 
        {
            "chapter": 13, 
            "caption": "KRISTŮV SLAVNÝ PŘÍCHOD, NADĚJE IZRAELE", 
            "refs": "1040,1048", 
            "id": 673, 
            "text": "Ode dne nanebevstoupení je Kristův příchod ve slávě blízký (Srov. Zj 22,20), i když není naší věcí vědět „čas a okolnosti, jak je Otec z vlastní moci ustanovil“ (Sk 1,7; srov. Mk 13,32). Tento eschatologický příchod může nastat každým okamžikem (Srov. Mt 24,44; 1 Sol 5,2), i když je „pozdržen“ — on i konečná zkouška, která mu bude předcházet (Srov. 2 Sol 2,3-12).\n"
        }, 
        {
            "chapter": 13, 
            "caption": "", 
            "refs": "840,58", 
            "id": 674, 
            "text": "Příchod oslaveného Mesiáše je totiž v každé chvíli dějin pozastaven (Srov. Řím 11,31), až jej uzná „celý Izrael“ (Řím 11,26; srov. Mt 23,39), jehož „část se zatvrdila“ (Řím 11,25) v nevěře (Srov. Řím 11,20) vůči Ježíšovi. Po letnicích říká svatý Petr jeruzalémským Židům: „Obraťte se tedy a dejte se na pokání, aby vaše hříchy byly zahlazeny, aby přišla od Pána ona doba útěchy a aby vám poslal Mesiáše, který byl pro vás určen, Ježíše. Nebe ho musí přijmout až do té doby, kdy bude zase všechno obnoveno, jak o tom už dávno mluvil ústy svých svatých proroků“ (Sk 3,19-21). A svatý Pavel říká podobně: „To, že byli vyloučeni, přineslo světu smíření s Bohem. Co teprve bude znamenat, až budou znova přijati? To bude úplné vzkříšení z mrtvých!“ (Řím 11,15). Jedině vstup židů „v plném počtu“ (Řím 11,12) do mesiášské spásy, po vzoru plného počtu pohanů (Srov. Řím 11,25; Lk 21,24), umožní Božímu lidu dosáhnout „Kristovy plnosti“ (Ef 4,13), v níž „bude Bůh všechno ve všem“ (1 Kor 15,28).\n"
        }, 
        {
            "chapter": 13, 
            "caption": "POSLEDNÍ ZKOUŠKA CÍRKVE", 
            "refs": "769", 
            "id": 675, 
            "text": "Před Kristovým příchodem musí církev projít závěrečnou zkouškou, která otřese vírou mnohých věřících. (Srov. Lk 18,8; Mt 24,12) Pronásledování, které provází její putování po zemi (Srov. Lk, 21,12; Jan 15,19-20), odhalí „tajemství nepravosti“ v podobě náboženského podvodu, přinášejícího lidem zdánlivé řešení jejich problémů za cenu odpadnutí od pravdy. Největším náboženským podvodem je antikristův podvod, to je falešné mesiášství, jímž člověk oslavuje sám sebe místo Boha a jeho Mesiáše, který přišel v těle. (Srov. 2 Sol 2,4-12; 1 Sol 5,2-3; 2 Jan 7; 1 Jan 2,18.22)\n"
        }, 
        {
            "chapter": 13, 
            "caption": "", 
            "refs": "2425", 
            "id": 676, 
            "text": "<small>Tento antikristovský podvod vyvstává pokaždé, když někdo předstírá, že v průběhu dějin splní mesiášskou naději, která se může naplnit pouze mimo dějiny, a to eschatologickým (posledním) soudem; církev zavrhla i umírněnou podobu tohoto falšování očekávaného království nazývanou „mileniarismus“ (Srov. Kongregace pro nauku víry, dekret z 19. července 1944 De Millenarismo: DS 3839), zvláště ve formě politického, „od základu zvrhlého“ sekularizovaného mesiášství. (Srov. Pius XI., encyklika Divini Redemptoris, která odsuzuje „falešný misticismus“ tohoto „padělku vykoupení pokorných“; 2. vatikánský koncil, GS 20-21)</small>\n"
        }, 
        {
            "chapter": 13, 
            "caption": "", 
            "refs": "1340,2853", 
            "id": 677, 
            "text": "Církev vejde do slávy království jedině prostřednictvím těchto posledních velikonoc, v nichž bude následovat svého Pána v jeho smrti a vzkříšení (Srov. Zj 19,1-9). Království se tedy neuskuteční nějakým dějinným trumfem církve (Srov. Zj 13,8), cestou vzestupného pokroku, nýbrž Božím vítězstvím nad posledním řáděním zla (Srov. Zj 20,7-10), po kterém jeho Nevěsta sestoupí z nebe (Srov. Zj 21,2-4). Boží vítězství nad vzpourou zla bude mít podobu posledního soudu (Srov. Zj 20,12), a to po závěrečném kosmickém otřesu tohoto pomíjejícího světa (Srov. 2 Petr 3,12-13).\n"
        }, 
        {
            "chapter": 13, 
            "caption": "<b>II. Soudit živé i mrtvé</b>", 
            "refs": "1038-1041,1470", 
            "id": 678, 
            "text": "Po prorocích (Srov. Dan 7,10; Joel 3-4; Mal 3,19) a Janu Křtiteli (Srov. Mt 3,7-12) ohlásil Ježíš ve svém kázání soud posledního dne. Tehdy bude odhaleno, jak se každý choval (Srov. Mk 12,38-40) a co je skryto v jeho srdci (Srov.  Lk 12,1-3; Jan 3,20-21; Řím 2,16; 1 Kor 4,5). Tehdy bude odsouzena zaviněná nevěra, která si nevážila některé Bohem nabízené milosti (Srov. Mt 11,20-24; 12,41-42). Vztah k bližnímu odhalí, zda byla milost a božská láska přijata nebo odmítnuta (Srov. Mt 5,22; 7,1-5). V poslední den Ježíš řekne: „Cokoli jste udělali pro jednoho z těchto mých nejposlednějších bratří, pro mne jste udělali“ (Mt 25,40).\n"
        }, 
        {
            "chapter": 13, 
            "caption": "", 
            "refs": "1021", 
            "id": 679, 
            "text": "Kristus je Pánem věčného života. Jako Vykupiteli světa mu náleží plné právo definitivně soudit skutky i srdce lidí. Toto právo totiž „získal“ svým křížem. Také Otec „všechen soud odevzdal Synovi“ (Jan 5,22; srov. Jan 5,27; Mt 25,31; Sk 10,42; 17,31; 2 Tim 4,1). Avšak Syn nepřišel proto, aby soudil, nýbrž aby dával spásu (Srov. Jan 3,17) a život, který je v něm (Srov. Jan 5,26). Odmítáním milosti v nynějším životě (Srov. Jan 3,18; 12,48) se každý již sám odsuzuje - dostane (odplatu) podle svých skutků (Srov. 1 Kor 3,12-15) a může se odsoudit i k věčné záhubě, jestliže odmítne Ducha lásky (Srov. Mt 12,32; Žid 6,4-6; 10,26-31).\n"
        }, 
        {
            "chapter": 13, 
            "caption": "<b>Souhrn</b>", 
            "refs": "", 
            "id": 680, 
            "text": "<em>Kristus Pán již vládne prostřednictvím církve, ale nejsou mu ještě podrobeny všechny věci tohoto světa. Vítězství Kristova království nenastane bez posledního útoku mocností zla.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 681, 
            "text": "<em>V den soudu, na konci světa, přijde Kristus ve slávě, aby dovršil konečné vítězství dobra nad zlem, které rostly společně v průběhu dějin jako obilí a koukol.</em>\n"
        }, 
        {
            "chapter": 13, 
            "caption": "", 
            "refs": "", 
            "id": 682, 
            "text": "<em>Až přijde oslavený Kristus na konci časů soudit živé i mrtvé, zjeví skryté úmysly srdcí a každému člověku odplatí podle toho, jak přijímal nebo odmítal milost.</em>\n"
        }, 
        {
            "chapter": 14, 
            "caption": "", 
            "refs": "424,2670,152,249", 
            "id": 683, 
            "text": "„Jenom pod vlivem Ducha svatého může někdo říci: ‘Ježíš je Pán’“ (1 Kor 12,3). „Bůh poslal nám do srdce Ducha svého Syna, Ducha, který volá: ‘Abba, Otče!’“ (Gal 4,6). Toto poznání víry je možné pouze v Duchu svatém. Aby se člověk dostal do styku s Kristem, musí se ho nejprve dotknout Duch svatý. Přichází nám vstříc a vzbuzuje v nás víru. V síle našeho křtu, první svátosti víry, nám Duch svatý v církvi niterně a osobně předává život, který má svůj zdroj v Otci a který nám nabízí v Synu:</p><p><small>„Křest nám uděluje milost nového zrození v Bohu Otci skrze jeho Syna v Duchu svatém. Vždyť ti, kteří mají Božího Ducha, jsou vedeni ke Slovu, to je k Synu; ale Syn je představuje Otci a Otec jim uděluje neporušitelnost. Proto bez Ducha není možné vidět Božího Syna, a bez Syna se nikdo nemůže přiblížit k Otci, protože poznání Otce, to je Syn a k poznání Božího Syna se dochází skrze Ducha svatého.“ (Sv. Irenej z Lyonu, Demonstratio praedicationis apostolica, 7:SC 62,41-42.)</small>\n"
        }, 
        {
            "chapter": 14, 
            "caption": "", 
            "refs": "236", 
            "id": 684, 
            "text": "Duch svatý je svou milostí první, kdo v nás probouzí naši víru a nový život, který spočívá v poznání Otce a toho, kterého poslal, Ježíše Krista (Srov. Jan 17,3). Nicméně ve zjevování osob Nejsvětější Trojice je poslední. Svatý Řehoř Naziánský, „Teolog“, vysvětluje tento postup pedagogikou Boží „shovívavosti“:</p><p><small>„Starý zákon jasně hlásal Otce, matněji Syna. Nový ukázal Syna a dal zahlédnout božství Ducha. Nyní má mezi námi Duch domovské právo a dává nám, abychom jej viděli mnohem jasněji. Nebylo totiž prozíravé vyhlašovat otevřeně Syna, dříve než se vyznalo Otcovo božství, a přidává Ducha svatého jako další břemeno — lze-li tak říci — dříve než se vyznalo Synovo božství … Jen kráčím vpřed a postupováním ‘od slávy ke slávě’ se světlo Trojice zaleskne v zářivější jasnosti.“ (Sv. Řehoř Naziánský, Orationes theologicae, 5,26: PG 36, 161-164.)</small>\n"
        }, 
        {
            "chapter": 14, 
            "caption": "", 
            "refs": "236", 
            "id": 685, 
            "text": "Věřit v Ducha svatého tedy znamená vyznávat, že Duch svatý je jedna z osob Nejsvětější Trojice, téže podstaty s Otcem i Synem: „s Otcem i Synem je zároveň uctíván a oslavován“ (nicejsko–cařihradské vyznání víry). Proto též bylo třeba se zabývat božským tajemstvím Ducha svatého v trinitární „teologii“. Zde však nám půjde o Ducha svatého v božské „ekonomii“.\n"
        }, 
        {
            "chapter": 14, 
            "caption": "", 
            "refs": "258", 
            "id": 686, 
            "text": "Duch svatý působí s Otcem i Synem od začátku až do splnění plánu naší spásy. Ale teprve v „posledních časech“, zahájených vykupitelským vtělením Syna, je Duch svatý zjevován a dáván, poznáván a přijímán jako osoba. Tím tento božský plán dovršený v Kristu, „prvorozeném“ a hlavě nového stvoření, nabude konkrétnosti vylitím Ducha: církev, společenství svatých, odpuštění hříchů, vzkříšení těla, věčný život.\n"
        }, 
        {
            "chapter": 14, 
            "caption": "<b>8. ČLÁNEK</b><br>", 
            "refs": "243", 
            "id": 687, 
            "text": "„Boží nitro nezná nikdo, jen Duch Boží“ (1 Kor 2,11). Avšak jeho Duch, který ho zjevuje, nám dává poznat jeho Slovo, jeho živé Slovo, ale sám sebe nevyslovuje. Ten, který „mluvil ústy proroků“(DS 150), nám dává slyšet Otcovo Slovo, ale my jej neslyšíme. Poznáváme ho jen podle hnutí, kterým nám zjevuje Slovo a uschopňuje nás, abychom je vírou přijali. Duch pravdy, který nám odhaluje Krista, nemluví sám ze sebe.(Srov. Jan 16,13) Takové sebezastínění, jež je vlastní jen Bohu, vysvětluje, proč „svět nemůže přijmout“ Ducha, „poněvadž ho nevidí, ani nezná“, kdežto ti, kdo věří v Krista, ho znají, protože s nimi „zůstává“.(Srov. Jan 14,17)\n"
        }, 
        {
            "chapter": 14, 
            "caption": "", 
            "refs": "", 
            "id": 688, 
            "text": "Církev, živé společenství v apoštolské víře, kterou předává, je tedy místem našeho poznání Ducha svatého:<br>— v Písmu, které inspiroval;<br>— v tradici, jejímiž stále aktuálními svědky jsou církevní otcové;<br>— v učitelském úřadu církve, který doprovází svou pomocí;<br>— ve svátostné liturgii, v níž nás Duch svatý prostřednictvím jejích slov a symbolů uvádí do společenství s Kristem;<br>— v modlitbě, v níž se za nás přimlouvá;<br>— v charismatech a službách, jimiž je budována církev;<br>— v projevech apoštolského a misionářského života;<br>— ve svědectví svatých, v němž církev projevuje svou svatost a pokračuje v díle spásy.\n"
        }, 
        {
            "chapter": 14, 
            "caption": "<b>I. Společné poslání Syna a Ducha</b>", 
            "refs": "245,254,485", 
            "id": 689, 
            "text": "Ten, kterého Otec „poslal nám do srdce, Duch jeho Syna“ (Gal 4,6), je skutečně Bůh. Je jedné podstaty s Otcem a Synem, je od nich neoddělitelný, jak ve vnitřním životě Trojice, tak ve svém daru lásky světu. Když se však víra církve klaní svaté Trojici, dárkyni života, soupodstatné a nedílné, vyznává též různost osob. Když Otec posílá své Slovo, posílá vždycky svůj Dech: je to společné poslání, v němž se Syn a Duch svatý odlišují, ale jsou neoddělitelní. Objevuje se sice Kristus, viditelný obraz neviditelného Boha, ale je to Duch svatý, který ho zjevuje.\n"
        }, 
        {
            "chapter": 14, 
            "caption": "", 
            "refs": "436,768,448", 
            "id": 690, 
            "text": "Ježíš je Kristus, „pomazaný“, protože jeho pomazáním je Duch, a všechno, co se děje od vtělení, pramení z této hojnosti pomazání. (Srov. Jan 3,34) A konečně, když je Kristus „oslaven“ (Srov. Jan 7,39), může i on od Otce poslat Ducha těm, kdo v něho věří: předává jim svou slávu (Srov. Jan 17,22), to je Ducha svatého, který ho oslavuje. (Srov. Jan 16,14) Společné poslání se bude od té doby rozvíjet v dětech osvojených Otcem v mystickém Těle jeho Syna: posláním Ducha osvojení bude sjednocovat je s Kristem a dávat jim život v Kristu:</p><p><small>„Pojem pomazání napovídá … že mezi Synem a Duchem není žádná vzdálenost. Jako totiž mezi povrchem těla a olejem pomazání nezaznamenává ani rozum, ani počitek žádného prostředníka, tak je také styk Syna s Duchem bezprostřední; takže se ten, kdo vírou navazuje styk se Synem, musí nejprve dotknout oleje. Ve skutečnosti není žádná z osob bez Ducha svatého. Z toho důvodu vyznání víry, že Syn je Pán, se děje u těch, kteří je přijímají, v Duchu svatém. Duch svatý totiž přichází ze všech stran vstříc těm, kdo se přibližují s vírou.“ (Sv. Řehoř z Nyssy, De Spiritu Sancto, 16: PG 45, 1321A-B.)</small>\n"
        }, 
        {
            "chapter": 14, 
            "caption": "<b>II. Jméno, názvy a symboly Ducha svatého</b><br>VLASTNÍ JMÉNO DUCHA SVATÉHO", 
            "refs": "", 
            "id": 691, 
            "text": "„Duch svatý“, takové je vlastní jméno toho, kterému se klaníme a kterého oslavujeme s Otcem i Synem. Církev je přijala od Pána a vyznává je při křtu svých nových dětí. (Srov. Mt 28,19)</p><p><small>Výraz „duch“ překládá hebrejské slovo „ruah“, které původně znamená dech, vanutí, vánek. Právě Ježíš užívá vnímatelného obrazu větru, když chce přiblížit Nikodémovi přesažnou novost toho, který je osobně dechem Božím, božským Duchem. (Srov. Jan 3,5-8) Jinak slova „duch“ a „svatý“ jsou božské přívlastky společné třem božským osobám. Ale spojením obou výrazů označuje Písmo, liturgie a teologická mluva nevýslovnou osobou Ducha svatého — bez možné záměny s ostatními případy užití výrazů „duch“ a „svatý“.</small>\n"
        }, 
        {
            "chapter": 14, 
            "caption": "NÁZVY DUCHA SVATÉHO", 
            "refs": "1433", 
            "id": 692, 
            "text": "Když Ježíš ohlašuje a slibuje příchod Ducha svatého, nazývá ho „paraklétos“, doslova: „ten, který je přivolán“, „ad–vocatus“ (Jan 14,16.26; 15,26; 16,7). „Paraklétos“ se obvykle překládá „utěšitel“ nebo „přímluvce“, přičemž prvním přímluvcem je Ježíš. (Srov. 1 Jan 2,1) Sám Pán nazývá Ducha svatého „Duchem pravdy“. (Srov. Jan 16,13)\n"
        }, 
        {
            "chapter": 14, 
            "caption": "", 
            "refs": "", 
            "id": 693, 
            "text": "Kromě jeho vlastního jména, které se nejvíce užívá ve Skutcích apoštolů a v epištolách, nalézáme u svatého Pavla pojmenování: Duch zaslíbení (Srov. Gal 3,14; Ef 1,13), duch adoptivního synovství(Srov. Řím 8,15; Gal 4,6), „Duch Kristův“ (Řím 8,9), „Duch Páně“ (2 Kor 3,17), „Duch Boží“ (Řím 8,9.14; 15,19; 1 Kor 6,11; 7,40), a u svatého Petra, „Duch slávy“ (1 Petr 4,14).\n"
        }, 
        {
            "chapter": 14, 
            "caption": "SYMBOLY DUCHA SVATÉHO", 
            "refs": "1218,2652", 
            "id": 694, 
            "text": "<small><i>Voda</i>. Symbolika vody naznačuje působení Ducha svatého při křtu, protože po vzývání Ducha svatého se stává účinným svátostným znamením nového zrození: jako jsme k našemu prvnímu zrození dorůstali v plodové vodě, tak také křestní voda skutečně znamená, že naše zrození k božskému životu je nám dáváno v Duchu svatém. Ale jako jsme „pokřtěni jedním Duchem“, tak jsme také „napojeni jedním Duchem“, tak jsme také „napojeni jedním Duchem“ (1 Kor 12,13): Duch je tedy také osobně živá voda, vyvěrající z ukřižovaného Krista jako ze svého pramene (Srov. Jan 19,34; 1 Jan 5,8) a tryskající v nás do života věčného. (Srov. Jan 4,10-14; 7,38; Ex 17,1-6; Iz 55,1; Zach 14,8; 1 Kor 10,4; Zj 21,6; 22,17)</small>\n"
        }, 
        {
            "chapter": 14, 
            "caption": "", 
            "refs": "1293,436,1504,795", 
            "id": 695, 
            "text": "<small><i>Pomazání</i>. Symbolika pomazání olejem je pro Ducha svatého tak příznačná, že se stala jeho synonymem. (Srov. Jan 2,20.27; 2 Kor 1,21) Při uvedení do křesťanského života je svátostným znamením biřmování, které proto východní církve nazývají „chrismace“ (pomazání křižmem). Ale k pochopení celé síly tohoto symbolu je třeba se vrátit k pomazání Ježíše, k prvnímu pomazání, které vykonal Duch svatý: Kristus [hebrejsky: „Mesiáš“] znamená „pomazaný“ od Ducha svatého. Ve Starém zákoně byli různí „pomazaní Páně“ (Ex 30,22-32), zvláště král David. (Srov. 1 Sam 16,13) Avšak Ježíš je pomazaný Páně jedinečným způsobem: lidství, jež na sebe Syn bere, je zcela „pomazáno Duchem svatým“. Ježíš je ustanoven „Kristem“ od Ducha svatého. (Srov. Lk 4,18-19; Iz 61,1) Panna Maria počne Krista působením Ducha svatého, který ho prostřednictvím anděla ohlašuje jako Krista už od narození (Srov. Lk 2,11) a vede Simeona do chrámu, aby viděl Hospodinova Mesiáše (Srov. Lk 2,26-27); je to on, kdo Krista naplňuje (Srov. Lk 4,1) a jehož moc z Krista vychází, když ten uzdravuje a zachraňuje. (Srov. Lk 6,19; 8,46) Je to on, kdo vposledku křísí Ježíše z mrtvých. (Srov. Řím 1,4; 8,11) A tak, když se Ježíš stal plně „Kristem“ ve svém lidství, jež přemohlo smrt (Srov. Sk 2,36), hojně vylévá Ducha svatého, dokud „svatí“ ve svém spojení s lidstvím Božího Syna nedorostou „mužné zralosti ... kdy se na nás uskuteční Kristova plnost“ (Ef 4,13): „úplného Krista“, podle výrazu svatého Augustina. (Sv. Augustin, <i>Sermo</i> 341,1,1: PL 39,1493 a 9,11: PL 39, 1499)</small>\n"
        }, 
        {
            "chapter": 14, 
            "caption": "", 
            "refs": "1127,2586,718", 
            "id": 696, 
            "text": "<small><i>Oheň</i>. Zatímco voda znamenala zrození a plodnost života dávného v Duchu svatém, oheň symbolizuje přetvářející sílu působení Ducha svatého. Prorok Eliáš, který „povstal jak oheň“ a jehož „slovo plálo jak pochodeň“ (Sir 48,1), svou modlitbou přivolává z nebe oheň na oběť na hoře Karmel (Srov. 1 Král 18,38-39), obraz ohně Ducha svatého, který proměňuje všechno, čeho se dotkne. Jan Křtitel, který jde před Pánem „v duchu a moci Eliášově“ (Lk 1,17), hlásá Krista jako toho, kdo „bude křtít Duchem svatým a ohněm“ (Lk 3,16), tím Duchem, o kterém Ježíš řekne: „Oheň jsem přišel vrhnout na zem, a jak si přeji, aby už vzplanul!“ (Lk 12,49). Ráno o letnicích spočine Duch svatý na učednících v podobě „jazyků jako z ohně“ a učedníci jsou jím naplněni. (Srov. Sk 2,3-4) Duchovní tradice podrží tuto symboliku ohně jako jeden z nejpůsobivějších obrazů činnosti Ducha svatého (Srov. sv. Jan od Kříže, Živý plamen lásky): „Nezhášejte oheň Ducha“ (1 Sol 5,19).</small>\n"
        }, 
        {
            "chapter": 14, 
            "caption": "", 
            "refs": "484,554,659", 
            "id": 697, 
            "text": "<small><i>Oblak a světlo</i>. Tyto dva symboly jsou při projevech Ducha svatého neoddělitelné. Již při Božích zjeveních ve Starém zákoně zjevuje oblak - někdy temný, jindy zářivý — živého Boha a spasitele, zahaluje přesažnost jeho slávy: Mojžíšovi na hoře Sinaj (Srov. Ex 24,15-18), ve stanu Setkání (Srov. Ex 33,9-10) a během putování pouští (Srov. Ex 40,36-38; 1 Kor 10,1-2); Šalomounovi při posvěcení chrámu.(Srov. 1 Král 8,10-12) Tyto předobrazy naplňuje Kristus v Duchu svatém. Ten totiž „sestupuje na Pannu Marii a zastíní ji“, aby počala a porodila Ježíše.(Srov. Lk 1,35) Na hoře Proměnění přichází v oblaku, který zahalí Ježíše, Mojžíše a Eliáše, Petra, Jakuba a Jana, a „z oblaku“ se ozývá hlas, který říká: „To je můj vyvolený Syn, toho poslouchejte“ (Lk 9,35). Konečně tentýž oblak zastře Ježíše pohledu učedníků v den nanebevstoupení (Srov. Sk 1,9) a oblak ho zjeví jako Syna člověka v jeho slávě v den jeho příchodu.(Srov. Sk 1,9)</small>\n"
        }, 
        {
            "chapter": 14, 
            "caption": "", 
            "refs": "1295-1296,1121", 
            "id": 698, 
            "text": "<small><i>Pečeť</i> je symbolem blízkým symbolu pomazání. Krista totiž „Bůh osvědčil svou pečetí“ (Jan 6,27) a v něm nám také Otec vtiskl svou pečeť. (Srov. 2 Kor 1,22; Ef 1,13; 4,30) Protože obraz pečeti [„sphragis“] označuje nesmazatelný účinek pomazání Ducha svatého ve svátostech křtu, biřmování a kněžství, byl v některých teologických tradicích použit k vyjádření nezrušitelného „znamení“, vtisknutého těmito třemi svátostmi, které nemohou být znovu uděleny.</small>\n"
        }, 
        {
            "chapter": 14, 
            "caption": "", 
            "refs": "292,1288,1300,1573,1668", 
            "id": 699, 
            "text": "<small><i>Ruka</i>. Vkládáním rukou uzdravuje Ježíš nemocné (Srov. Mk 6,5; 8,23) a žehná malým dětem. (Srov. Mk 10,16) Totéž budou dělat apoštolové v jeho jménu. (Srov. Mk 16,18; Sk 5,12; 14,3) Ba co více, vkládáním rukou apoštolů je předáván Duch svatý. (Srov. Sk 8,17-19; 13,3; 19,6) List Židům počítá vkládání rukou mezi „základní články“ své nauky. (Srov. Žid 6,2) Církev uchovala toto znamení všemohoucího vylití Ducha svatého ve svých svátostných epiklezích (modlitbách).</small>\n"
        }, 
        {
            "chapter": 14, 
            "caption": "", 
            "refs": "2056", 
            "id": 700, 
            "text": "<small><i>Prst</i>. Ježíš vyhání démony „prstem Božím“ (Lk 11,20). Byl-li Boží zákon napsán na kamenných deskách „Božím prstem“ (Ex 31,18), pak „Kristův list“, svěřený péči apoštolů, je „napsán Duchem živého Boha, ne na deskách kamenných, ale na jiných deskách: v lidských srdcích“ (2 Kor 3,3). Hymnus „Veni, Creator Spiritus“ vzývá Ducha svatého jako „digitus paternae dexterae“ (prst Otcovy pravice). (Srov. Denní modlitba církve, hymnus k I. a II. nešporám neděle Seslání Ducha svatého.)</small>\n"
        }, 
        {
            "chapter": 14, 
            "caption": "", 
            "refs": "1219,535", 
            "id": 701, 
            "text": "<small><i>Holubice</i>. Na konci potopy (jejíž symbolika se týká křtu) se holubice, kterou vypustil Noe, vrací a přináší v zobáčku čerstvou olivovou ratolest na znamení, že země je opět obyvatelná. (Srov. Gn 8,8-12) Když Kristus vystupuje z vody svého křtu, sestupuje na něho Duch svatý v podobě holubice a zůstává v něm. (Srov. Mt 3,16nn) Duch sestupuje a usídlí se v očištěném srdci pokřtěných. V některých kostelích je Nejsvětější svátost uchovávána v kovové schránce, která má podobu holubice (columbarium); bývá zavěšena nad oltářem. Symbolem holubice označující Ducha svatého je v křesťanské ikonografii tradiční.</small>\n"
        }, 
        {
            "chapter": 14, 
            "caption": "<b>III. Duch a Boží slovo v čase zaslíbení</b>", 
            "refs": "122,107", 
            "id": 702, 
            "text": "Od počátku až do „naplnění času“ (Srov. Gal 4,4) zůstává společné poslání Slova a Otcova Ducha skryté, ale působí. Boží Duch přitom připravuje dobu Mesiáše a oba, i když ještě nejsou plně zjeveni, jsou v ní již zaslíbeni, aby byli očekáváni a přijati, až se projeví. Proto když církev čte Starý zákon (Srov. 2 Kor 3,14), zkoumá v něm, co nám chce říci o Kristu Duch, „jenž mluvil ústy proroků“. (DS 150)</p><p><small>Výrazem „proroci“ míní víra církve v tomto případě všechny, které Duch svatý inspiroval v živém hlásání a při sepisování svatých knih jak Starého, tak Nového zákona. Židovská tradice rozlišuje Zákon (prvních pět knih nebo Pentateuch), Proroky (odpovídající našim dějepisným a prorockým knihám) a Spisy (především poučné a zvláště žalmy). (Srov. Lk 24,44)</small>\n"
        }, 
        {
            "chapter": 14, 
            "caption": "VE STVOŘENÍ", 
            "refs": "292,291", 
            "id": 703, 
            "text": "Boží Slovo a jeho Dech jsou na počátku bytí a života každého tvora: (Srov. Ž 33,6; 104,30; Gn 1,2; 2,7; Kaz 3,20-21; Ez 37,10)</p><p><small>„Je vlastní Duchu svatému vládnout, posvěcovat a oživovat stvoření, protože on je Bůh soupodstatný s Otcem i Synem... Má moc nad životem, neboť jako Bůh uchovává stvoření v Otci skrze Syna.“ (Byzantská liturgie, tropář matutina nedělí druhého modu)</small>\n"
        }, 
        {
            "chapter": 14, 
            "caption": "", 
            "refs": "356", 
            "id": 704, 
            "text": "„Co se týká člověka, Bůh (to značí i Syn a Duch svatý) ho stvořil vlastníma rukama … a do utvořeného těla vepsal svou vlastní podobu, aby tak i to, co mělo být viditelné, neslo božskou podobu.“ (Sv. Irenej z Lyonu, <i>Demonstratio Praedicationis apostolicae</i>, 11.)\n"
        }, 
        {
            "chapter": 14, 
            "caption": "DUCH ZASLÍBENÍ ", 
            "refs": "410,2809", 
            "id": 705, 
            "text": "Člověk, zohyzděný hříchem a smrtí, zůstává „k obrazu Božímu“, k obrazu Syna, ale je zbaven „Boží slávy“ (Srov. Řím 3,23) a „podoby“. Zaslíbení dané Abrahámovi zahajuje dílo spásy, na jejímž konci sám Syn vezme na sebe „obraz“ (Srov. Jan 1,14; Flp 2,7) a obnoví ho v jeho „podobě“ s Otcem tím, že mu vrátí slávu a Ducha, „který oživuje“.\n"
        }, 
        {
            "chapter": 14, 
            "caption": "", 
            "refs": "60", 
            "id": 706, 
            "text": "Proti veškeré lidské naději Bůh slibuje Abrahámovi potomka jako plod víry a moci Ducha svatého. (Srov. Gn 18,1—15; Lk 1,26-38.54-55; Jan 65 1,12-13: Řím 4,16-21.) V něm budou požehnány všechny národy země. (Srov. Gn 12,3.) Tímto potomkem bude Kristus (Srov. Gal 3,16.), v němž vylití Ducha svatého shromáždí v jedno „rozptýlené Boží děti“ (Jan 11,52). Přísahou se již Bůh zavazuje (Srov. Lk 1,73.), že dá svého milovaného Syna (64 Srov. Gn 22,17-18; Řím 8,32; Jan 3.16.64 Srov. Gn 22,17-18; Řím 8,32; Jan 3.16.) a že dá „slíbeného Ducha svatého … na naše vykoupení, protože si nás Bůh získal jako svůj majetek“ (Ef 1,13-14) (Srov. Gal 3,14.).\n"
        }, 
        {
            "chapter": 14, 
            "caption": "VE ZJEVENÍCH A V ZÁKONĚ", 
            "refs": "", 
            "id": 707, 
            "text": "Teofanie [zjevení Boha] osvětlují cestu zaslíbení, od patriarchů k Mojžíšovi a od Jozua až po vidění, která zahajují poslání velikých proroků. Křesťanská tradice vždycky uznávala, že v těchto teofaniích se dávalo vidět a slyšet Boží Slovo zjevené a současně „zahalené“ v oblaku Ducha svatého.\n"
        }, 
        {
            "chapter": 14, 
            "caption": "", 
            "refs": "1961,1962,1963,1964,122,2585", 
            "id": 708, 
            "text": "Tato Boží pedagogika se ukazuje zvláště v daru Zákona (Srov. Ex 19-20; Dt 1-11; 29-30.). Zákon byl dán jako „vychovatel“ k tomu, aby vedl lid ke Kristu (Srov. Gal 3,24.). Nicméně neschopnost Zákona spasit člověka, zbaveného božské „podoby“, a hlubší poznání hříchu, které z něho vyplývá (Srov. Řím 3,20.), vzbuzují touhu po Duchu svatém. Dosvědčují to vzdechy žalmů.\n"
        }, 
        {
            "chapter": 14, 
            "caption": "V KRÁLOVSTVÍ A VE VYHNANSTVÍ", 
            "refs": "2579,544", 
            "id": 709, 
            "text": "Zákon, toto znamení zaslíbení a smlouvy, měl řídit srdce i instituce národa, který vzešel z víry Abraháma: „Budete-li mě skutečně poslouchat a dodržovat mou smlouvu, budete mi královstvím kněží, národem svatým“ (Ex 19,5-6) (Srov. 1 Petr 2,9.). Avšak po Davidovi podlehne Izrael pokušení stát se královstvím jako ostatní národy. Království pak, jak bylo zaslíbeno Davidovi (Srov. 2 Sam 7; Ž 89; Lk 1,32-33.), bude dílem Ducha svatého a bude patřit chudým podle Ducha.\n"
        }, 
        {
            "chapter": 14, 
            "caption": "", 
            "refs": "", 
            "id": 710, 
            "text": "Nedbání Zákona a nevěrnost smlouvě vedou k smrti: přichází vyhnanství, zdánlivé zmaření zaslíbení, ve skutečnosti však tajemná věrnost Boha spasitele a počátek slíbené nápravy, ovšem podle Ducha. Bylo nutné, aby Boží lid prošel tímto očišťováním (Srov. Lk 24,26.); vyhnanství již vnáší do Božího plánu stín kříže a „zbytek“ chudých, který se z něho vrací, je jedním z nejprůzračnějších předobrazů církve.\n"
        }, 
        {
            "chapter": 14, 
            "caption": "OČEKÁVÁNÍ MESIÁŠE A JEHO DUCHA", 
            "refs": "64,522", 
            "id": 711, 
            "text": "„Hle, já dělám věci nové“ (Iz 43,19). Začínají se rýsovat dvě prorocké linie: jedna se vztahuje na očekávání Mesiáše, druhá na ohlášení nového Ducha; obě směřují k malému „zbytku“ chudých (Srov. Sof 2,3.), který v naději očekává „potěšení Izraele“ a „vykoupení Jeruzaléma“ (Lk 2,25.38).</p><p>Už jsme viděli v předešlém, jak se na Ježíšovi vyplnila proroctví, jež se ho týkala. Zde se omezujeme na ta, v nichž vyniká více vztah mezi Mesiášem a jeho Duchem.\n"
        }, 
        {
            "chapter": 14, 
            "caption": "", 
            "refs": "439", 
            "id": 712, 
            "text": "Rysy očekávaného Mesiáše začínají vyvstávat v kapitolách (sbírce proroctví) o Emmanuelovi (Srov. Iz 6,12.), („Izaiáš, protože viděl slávu Krista“; Jan 12,41), zvláště v Iz 11,1-2:</p><p><small>„Vyrazí ratolest z pahýlu Jesse, výhonek vypučí z jeho kořenů, spočine na něm duch Hospodinův: duch moudrosti a rozumu, duch rady a síly, duch poznání a bázně před Hospodinem.“</small>\n"
        }, 
        {
            "chapter": 14, 
            "caption": "", 
            "refs": "601", 
            "id": 713, 
            "text": "Mesiášovy rysy jsou odhaleny především ve zpěvech o Hospodinovu Služebníku (Srov. Iz 42,1-9; Mt 12,18-21; Jan 1,32-34; pak Iz 49,16; Mt 3,17; Lk 2,32; nakonec Iz 50,4-10 a 52,13-15; 53,12.). Tyto zpěvy ohlašují smysl Ježíšova utrpení a ukazují tak způsob, jímž vylije Ducha svatého, aby oživil velké množství: ne zvnějšku, ale tím, že převezme naši „přirozenost služebníků“ (Srov. Flp 2,7.). Tím, že bere na sebe naši smrt, může nám předat svého Ducha života.\n"
        }, 
        {
            "chapter": 14, 
            "caption": "", 
            "refs": "", 
            "id": 714, 
            "text": "Proto Kristus zahajuje hlásání radostné zvěsti tím, že si přivlastňuje tento úryvek z Izaiáše(Lk 4,18-19): (Srov. Iz 61,1-2.)</p><p><small>„Duch Páně je nade mnou,<br>proto mě pomazal,<br> poslal mě, abych přinesl chudým radostnou zvěst,<br>abych vyhlásil zajatým propuštění<br>a slepým navrácení zraku,<br>abych propustil zdeptané na svobodu,<br>abych vyhlásil milostivé léto Páně.“</small>\n"
        }, 
        {
            "chapter": 14, 
            "caption": "", 
            "refs": "214,1965", 
            "id": 715, 
            "text": "Prorocké texty, které se přímo týkají seslání Ducha svatého, jsou výroky, v nichž mluví Bůh k srdci svého lidu v jazyku zaslíbení, s důrazem na lásku a věrnost. (Srov. Ez 11,19; 36,25-28; 37,1-14; Jer 31,31-34; JI 3,1-5; o slovech proroka Joela prohlásí sv. Petr ráno o letnicích, že se splnila: srov. Sk 2,17-21.) Podle těchto přislíbení v „posledních časech“ Duch Páně obnoví srdce lidí tím, že do nich vtiskne nový Zákon; shromáždí a usmíří rozptýlené a rozdělené národy; přetvoří prvotní stvoření a Bůh tam bude bydlet s lidmi v míru.\n"
        }, 
        {
            "chapter": 14, 
            "caption": "", 
            "refs": "368", 
            "id": 716, 
            "text": "Lid „chudých“ (Srov. Sof 2,3; Ž 22,27; 34,3; Iz 49,13: 61.1 atd.), pokorní a tiší, kteří se zcela odevzdali tajemným plánům svého Boha, ti, kteří očekávají spravedlnost nikoliv lidskou, ale Mesiášovu — to je nakonec ono veliké dílo skrytého poslání Ducha svatého v čase zaslíbení k přípravě Kristova příchodu. V žalmech je vyjádřeno, jaké je jejich srdce, očištěné a osvícené Duchem. V těchto chudých Duch připravuje Pánu „ochotný lid“ (Lk 1,17).\n"
        }, 
        {
            "chapter": 14, 
            "caption": "<b>IV. Kristův Duch v plnosti času</b><br> JAN, PŘEDCHŮDCE, PROROK A KŘTITEL", 
            "refs": "523", 
            "id": 717, 
            "text": "„Byl člověk poslaný od Boha, jmenoval se Jan“ (Jan 1,6). Jan je „plný Ducha svatého už od mateřského lůna“ (Lk 1,15) (Srov. Lk 1,41.) působením samého Krista, kterého krátce především počala Panna Maria z Ducha svatého. Mariino „navštívení“ u Alžběty se tak stává první Hospodinovou návštěvou jeho lidu. (Srov. Lk 1,68.)\n"
        }, 
        {
            "chapter": 14, 
            "caption": "", 
            "refs": "696", 
            "id": 718, 
            "text": "Jan je „Eliáš, který má přijít\" (Srov. Mt 17,10-13.); přebývá v něm oheň Ducha a vede ho, aby „šel před“ (jako „před–chůdce“) Pánem, který přichází. V Janu Předchůdci Duch svatý zakončuje přípravu „Pánu ochotného lidu“ (Lk 1,17).\n"
        }, 
        {
            "chapter": 14, 
            "caption": "", 
            "refs": "2684,536", 
            "id": 719, 
            "text": "Jan je „víc než prorok“ (Lk 7,26). V něm Duch svatý dovršuje „promlouvání ústy proroků“. Jan uzavírá cyklus proroků zahájený Eliášem. (Srov. Mt 11,13-14.) Ohlašuje, že potěšení Izraele je blízko; je hlasem přicházejícího Utěšitele. (Srov. Iz 40,1-3, Jan 1,23.) Přichází „jako svědek, aby svědčil o tom světle: (Jan 1,7) (Srov. Jan 15,26; 5,33.), jako to učiní Duch pravdy. V Janovi Duch naplňuje to, po čem se ptali proroci a po čem touží i andělé (Srov. 1 Petr 1,10-12.): „Na koho uvidíš sestupovat Ducha a zůstávat na něm, to je ten, který křtí Duchem svatým. A já jsem to viděl a dosvědčuji: To je Syn Boží … Hle, beránek Boží“ (Jan 1,33-36).\n"
        }, 
        {
            "chapter": 14, 
            "caption": "", 
            "refs": "535", 
            "id": 720, 
            "text": "Janem Křtitelem Duch svatý zahajuje to, co uskuteční s Kristem a v Kristu, a to předobrazem: navrátí člověku božskou „podobu“. Janův křest byl k obrácení, křest vodou a Duchem bude novým zrozením. (Srov. Jan 3,5.)\n"
        }, 
        {
            "chapter": 14, 
            "caption": "\"BUĎ ZDRÁVA, MILOSTÍ ZAHRNUTÁ\"", 
            "refs": "484", 
            "id": 721, 
            "text": "Maria, přesvatá Boží Matka, vždy Panna, korunuje poslání Syna a Ducha v plnosti času. Poprvé v plánu spásy nachází Otec příbytek, protože mu jej Duch připravil; tak jeho Syn a jeho Duch mohou přebývat mezi lidmi. V tomto smyslu církevní tradice často vztahovala nejkrásnější texty o moudrosti k Marii. (Př 8,1 - 9,6; Sir 24.) Maria je v liturgii opěvována a představována jako „trůn moudrosti“. V ní se začínají projevovat „divy Boží“, které Duch vykoná v Kristu a v církvi.\n"
        }, 
        {
            "chapter": 14, 
            "caption": "", 
            "refs": "489,2676", 
            "id": 722, 
            "text": "Duch svatý připravil Marii svou milostí. Bylo vhodné, aby byla „milosti plná“ matka toho, v němž „přebývá celá plnost božství“ (Kol 2,9). Z čisté milosti byla počata bez hříchu jako bytost nejpokornější a nejschopnější přijmout nevýslovný dar Všemohoucího. Anděl Gabriel ji právem zdraví jako „siónskou dceru“: „Raduj se“. (Srov. Sof 3,14; Zach 2,14.) A Maria se obrací svým chvalozpěvem (Srov. Lk 1,46-55.) k Otci v Duchu svatém, když v sobě nosí věčného Syna; je to díkůvzdání celého Božího lidu a tedy: církve.\n"
        }, 
        {
            "chapter": 14, 
            "caption": "", 
            "refs": "485,506", 
            "id": 723, 
            "text": "V Marii Duch svatý uskutečňuje Otcův dobrotivý plán. Skrze Ducha svatého Panna počne a porodí Božího Syna. Její panenství se stává jedinečnou plodností mocí Ducha a víry. (Srov. Lk 1,26-38; Řím 4,18-21; Gal 4,26-28.)\n"
        }, 
        {
            "chapter": 14, 
            "caption": "", 
            "refs": "208,2619", 
            "id": 724, 
            "text": "V Marii Duch svatý ukazuje Otcova Syna, který se stal Synem Panny. Ona je hořícím keřem konečného Božího zjevení: naplněna Duchem svatým ukazuje Slovo v pokoře svého těla a dává je poznat chudým (Srov. Lk 2,15-19.) a prvním zástupcům národů. (Srov. Mt 2,11.)\n"
        }, 
        {
            "chapter": 14, 
            "caption": "", 
            "refs": "963", 
            "id": 725, 
            "text": "Konečně, skrze Marii začíná Duch svatý uvádět do společenství s Kristem lidi, kteří jsou předmětem milosrdné Boží lásky. (Srov. Lk 2,14.) Jako první Krista vždycky přijmou pokorní: pastýři, mudrci, Simeon a Anna, novomanželé z Kány a první učedníci.\n"
        }, 
        {
            "chapter": 14, 
            "caption": "", 
            "refs": "494,2618", 
            "id": 726, 
            "text": "Na konci tohoto poslání Ducha se Maria stává „Ženou“, novou Evou, „matkou živých“, matkou „úplného Krista“. (Srov. Jan 19,25-27.) Proto je spolu s apoštoly, kteří „jednomyslně setrvávali v modlitbách“ (Sk 1,14), na úsvitu „posledních časů“, které Duch zahajuje ráno o letnicích zjevným vystoupením církve.\n"
        }, 
        {
            "chapter": 14, 
            "caption": "JEŽÍŠ KRISTUS", 
            "refs": "438,536,695", 
            "id": 727, 
            "text": "Celé poslání Syna a Ducha svatého v plnosti času je obsaženo v tom, že od okamžiku svého vtělení je Syn Pomazaným Otcovým Duchem: Ježíš je Kristus, Mesiáš.</p><p>V tomto světle se musí číst celý druhý článek vyznání víry. Celé Kristovo dílo je společné poslání Syna a Ducha svatého. Zde se jen zmíníme o tom, co se týká Ježíšova přislíbení Ducha svatého a jeho darování oslaveným Pánem.\n"
        }, 
        {
            "chapter": 14, 
            "caption": "", 
            "refs": "2615", 
            "id": 728, 
            "text": "Ježíš plně zjevuje Ducha svatého až tehdy, když byl sám oslaven svou smrtí a zmrtvýchvstáním. Přesto však to ponenáhlu naznačuje, už když učí zástupy, tím, že zjevuje, že jeho tělo bude pokrmem pro život světa. (Srov. Jan 6,27.51.62-63.) Kromě toho to naznačuje Nikodémovi (Srov. Jan 3,5-8.), Samařance (Srov. Jan 4,10.14.23-24.) a těm, kteří slavili svátek stánků. (Srov. Jan 7,37-39.) Se svými učedníky o tom mluví otevřeně v souvislosti s modlitbou (Srov. Lk 11,13.) a svědectvím, které budou vydávat. (Srov. Mt 10,19-20.)\n"
        }, 
        {
            "chapter": 14, 
            "caption": "", 
            "refs": "388,1433", 
            "id": 729, 
            "text": "Teprve až nadejde hodina, kdy bude oslaven, slibuje Ježíš příchod Ducha svatého, protože jeho smrt a jeho vzkříšení budou naplněním přislíbení daného otcům: (Srov. Jan 14,16-17.26; 15,26; 16,7-15; 17,26.) Ducha pravdy, jiného přímluvce, dá Otec na prosbu Ježíšovu; Otec ho pošle Ježíšovým jménem; Ježíš ho pošle, až bude u Otce, protože vyšel od Otce. Duch svatý přijde, my ho poznáme, bude s námi navždy, bude s námi přebývat, všemu nás naučí a připomene nám všechno, co nám Kristus řekl, a vydá o něm svědectví; povede nás k úplné pravdě a oslaví Krista; a světu ukáže, v čem je hřích, spravedlnost a soud.\n"
        }, 
        {
            "chapter": 14, 
            "caption": "", 
            "refs": "850", 
            "id": 730, 
            "text": "Konečně přichází Ježíšova hodina: (Srov. Jan 13,1; 17,1.) Ježíš odevzdává svého Ducha do Otcových rukou (Srov. Lk 23,46; Jan 19,30.) ve chvíli, kdy svou smrtí vítězí nad smrtí, takže „vzkříšen z mrtvých Otcovou slávou“ (Řím 6,4) ihned dává Ducha svatého tím, že na své učedníky „dechne“. (Srov. Jan 20,22.) Od této hodiny se poslání Krista a Ducha stává posláním církve: „Jako Otec poslal mne, tak i já posílám vás“ (Jan 20,21). (Srov. Mt 28,19; Lk 24,47-48; Sk 1,8.)\n"
        }, 
        {
            "chapter": 14, 
            "caption": "<b>V. Duch a církev v posledních časech</b><br>LETNICE", 
            "refs": "2623,767,1302", 
            "id": 731, 
            "text": "V den letnic (po skončení sedmi velikonočních týdnů) se naplňuje Kristova Veliká noc sesláním Ducha svatého: ten se projeví, je dán a sdělen jako božská osoba: Kristus Pán ze své plnosti štědře vylévá Ducha. (Srov. Sk 2,33-36.)\n"
        }, 
        {
            "chapter": 14, 
            "caption": "", 
            "refs": "244,672", 
            "id": 732, 
            "text": "V tento den je konečně plně zjevena Nejsvětější Trojice: Od toho dne je království, hlásané Kristem, otevřeno těm, kdo v něho věří: v pokoře těla a ve víře se již podílí na společenství Nejsvětější Trojice. Duch svatý svým příchodem, který nepřestává, uvádí svět do „posledních časů“, do doby církve, do již zděděného, ale ne ještě dovršeného království:</p><p><small>„Spatřili jsme pravé Světlo, přijali jsme nebeského Ducha, našli jsme pravou víru: klaníme se nedílné Trojici, neboť ona nás spasila.“ (Srov. Byzantská liturgie, tropář svatodušních nešpor, převzato do eucharistických modliteb po sv. přijímání.)</small>\n"
        }, 
        {
            "chapter": 14, 
            "caption": "DUCH SVATÝ - BOŽÍ DAR", 
            "refs": "218", 
            "id": 733, 
            "text": "„Bůh je láska“ (1 Jan 4,8.16) a láska je první dar, jsou v ní totiž zahrnuty všechny ostatní. Tato „Boží láska je nám vylita do srdce skrze Ducha svatého, který nám byl dán“ (Řím 5,5).\n"
        }, 
        {
            "chapter": 14, 
            "caption": "", 
            "refs": "1987", 
            "id": 734, 
            "text": "Protože jsme mrtví nebo alespoň zranění hříchem, je prvním účinkem daru lásky odpuštění našich hříchů. Je to „společenství Ducha svatého“ (2 Kor 13,13), které v církvi navrací pokřtěným božskou podobu, kterou hříchem ztratili.\n"
        }, 
        {
            "chapter": 14, 
            "caption": "", 
            "refs": "1822", 
            "id": 735, 
            "text": "Duch svatý nám dává tedy „závdavek“ nebo „prvotiny“ našeho dědictví: (Srov. Řím 8,23; 2 Kor 1,22.) sám život Nejsvětější Trojice, který spočívá v tom, že milujeme, jako nás miloval on. (Srov. 1 Jan 4,11-12.) Tato láska (Srov. slova o lásce v 1 Kor 13.) je principem nového života v Kristu, umožněného tím, že jsme přijali „moc Ducha svatého“ (Sk 1,8).\n"
        }, 
        {
            "chapter": 14, 
            "caption": "", 
            "refs": "1832", 
            "id": 736, 
            "text": "A díky této síle Ducha mohou Boží děti přinášet plody. Ten, který nás naštípil na pravý vinný kmen, dá, že budeme přinášet „ovoce Ducha, [jímž] je láska, radost, pokoj, shovívavost, vlídnost, dobrota, věrnost, tichost, zdrženlivost“ (Gal 5,22-23). „Duch je naším životem“ (Gal 5,25): čím více se zřekneme sami sebe (Srov. Mt 16,24-26.), tím více také jednáme podle Ducha. (Srov. Gal 5,25.)</p><p><small>„Společenství s ním nás zduchovňuje, obdarovává, navrací do ráje, přivádí do království nebeského k synovskému přijetí, dává nám odvahu nazývat Boha Otcem a podílet se na milosti Kristově, nazývat se dětmi světla a mít účast na věčné slávě.“ (Sv. Basil z Cesareje, Liber de Spiritu Sancto, 15, 36: PG 32, 132.)</small>\n"
        }, 
        {
            "chapter": 14, 
            "caption": "DUCH SVATÝ A CÍRKEV", 
            "refs": "787-798,1093-1109", 
            "id": 737, 
            "text": "Poslání Krista a Ducha svatého se naplňuje v církvi jako v Kristově těle a chrámu Ducha svatého. Toto společné poslání přidružuje nyní Kristovy následovníky k jeho společenství s Otcem v Duchu svatém: Duch připravuje lidi, předchází je svou milostí, aby je přitahoval ke Kristu. Zjevuje jim vzkříšeného Pána, připomíná jim jeho slovo, otevírá jim ducha k chápání jeho smrti a vzkříšení. Zpřítomňuje jim Kristovo tajemství, především v eucharistii, aby je smířil a uvedl do společenství s Bohem, aby přinášeli „hojné ovoce“. (Srov. Jan 15,5.8.16.)\n"
        }, 
        {
            "chapter": 14, 
            "caption": "", 
            "refs": "850,777", 
            "id": 738, 
            "text": "Tímto způsobem se poslání církve nepřidává k poslání Krista a Ducha svatého, ale je jeho svátostí: celým svým bytím a ve všech svých údech je poslána hlásat a dosvědčovat, zpřítomňovat a šířit tajemství společenství Nejsvětější Trojice (to bude předmětem následujícího článku):</p><p><small>„My všichni, kteří jsme obdrželi jediného a téhož ducha, totiž Ducha svatého, jsme spojeni navzájem, ale i s Bohem. Neboť i když je nás jednotlivě mnoho a Kristus dává každému z nás, aby v něm přebýval Duch Otce i jeho Duch, je tento Duch jediný a nedělitelný. Sjednocuje ty, kteří jsou vzájemně odlišní … a působí, že všichni se jeví v něm samém jako jedna věc. Jako moc Kristova svatého lidství působí, že všichni, v nichž je přítomna, tvoří jedno tělo; tak jediný a nedílný Boží Duch, který přebývá ve všech, přivádí všechny k duchovní jednotě.“ (Sv. Cyril Alexandrijský, Commentarius in Johannem, II, 11: PG 74, 561.)</small>\n"
        }, 
        {
            "chapter": 14, 
            "caption": "", 
            "refs": "1076", 
            "id": 739, 
            "text": "Protože je Duch svatý Kristovým Pomazáním, je to sám Kristus, hlava Těla, kdo jej vylévá do svých údů, aby je živil, uzdravoval, aby organizoval jejich vzájemné působení, aby je oživoval, posílal vydávat svědectví a zapojoval je do své oběti Otci a do svých přímluv za celý svět. Kristus sděluje svého Ducha svatého a posvětitele údům svého Těla skrze svátosti církve (o tom bude pojednávat druhá část katechismu).\n"
        }, 
        {
            "chapter": 14, 
            "caption": "", 
            "refs": "", 
            "id": 740, 
            "text": "Tyto „divy Boží“, které církev nabízí věřícím ve svátostech, nesou své ovoce nového života v Kristu podle Ducha (o tom bude pojednávat třetí část katechismu).\n"
        }, 
        {
            "chapter": 14, 
            "caption": "", 
            "refs": "", 
            "id": 741, 
            "text": "„Duch nám přichází na pomoc v naší slabosti. Vždyť ani nevíme, oč se máme vlastně modlit. A tu sám Duch se za nás přimlouvá vzdechy, které nelze vyjádřit“ (Řím 8,26). Duch svatý, tvůrce Božích děl, je učitelem modlitby (tím se bude zabývat čtvrtá část katechismu).\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 742, 
            "text": "<em>„Protože jste synové, poslal nám Bůh do srdce Ducha svého Syna, Ducha, který volá: Abba, Otče“ (Gal 4,6).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 743, 
            "text": "<em>Od počátku až do skonání časů, když Bůh posílá svého Syna, posílá vždycky i svého Ducha: jejich poslání je společné a neoddělitelné.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 744, 
            "text": "<em>Duch svatý v plnosti času vykoná v Marii všechny přípravy na Kristův příchod k Božímu lidu. Působením Ducha svatého v ní dává Otec světu Emmanuele, „Bůh s námi“ (Mt 1,23).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 745, 
            "text": "<em>Boží Syn je posvěcen na Krista [Mesiáše] pomazáním Ducha svatého při vtělení. (Srov. Ž 2,6-7.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 746, 
            "text": "<em>Pro svou smrt a své vzkříšení je Ježíš ustanoven „Pánem a Mesiášem“ ve slávě (Sk 2,36). Ze své plnosti vylévá Ducha svatého na apoštoly a na církev.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 747, 
            "text": "<em>Duch svatý, kterého Kristus, hlava, vylévá do svých údů, buduje, oživuje a posvěcuje církev, která je svátostí společenství Nejsvětější Trojice a lidí.</em>\n"
        }, 
        {
            "chapter": 14, 
            "caption": "<b>9. ČLÁNEK</b><br>„VĚŘÍM VE SVATOU CÍRKEV OBECNOU“", 
            "refs": "", 
            "id": 748, 
            "text": "„Kristus je světlo národů. Proto tento posvátný sněm, shromážděný v Duchu svatém, má vřelou touhu hlásáním evangelia všemu stvoření osvítit všechny lidi jasem Kristova světla, které září na tváři církve.“ (2. vatikánský koncil, LG 1.) Těmito slovy začíná „Věroučná konstituce o církvi“ 2. vatikánského koncilu. Tím koncil ukazuje, že článek víry o církvi plně závisí na článcích týkajících se Ježíše Krista. Církev nemá jiného světla, než je světlo Kristovo. Podle oblíbeného přirovnání církevních otců se podobá měsíci, který pouze odráží sluneční světlo.\n"
        }, 
        {
            "chapter": 14, 
            "caption": "", 
            "refs": "", 
            "id": 749, 
            "text": "Článek o církvi také plně závisí na článku o Duchu svatém, který mu předchází. „Protože, když bylo vysvětleno, že Duch svatý je pramen a dárce veškeré svatosti, nyní vyznáváme, že je dárcem svatosti pro církev.“ (Římský katechismus, 1, 10,1.) Podle výroků Otců církev je místem, „kde kvete Duch“. (Sv. Hippolyt Římský, Traditio apostolica, 35)\n"
        }, 
        {
            "chapter": 14, 
            "caption": "", 
            "refs": "811,169", 
            "id": 750, 
            "text": "Věřit, že církev je „svatá“ a „katolická“ a že je „jedna“ a „apoštolská“ (jak dodává nicejsko–cařihradské vyznání víry) je neoddělitelné od víry v Boha Otce, Syna a Ducha svatého. V apoštolském vyznání víry říkáme, že vyznáváme „svatou církev“ (Credo... Ecclesiam), tedy nikoliv „in Ecclesiam“, ne „v církev“, abychom nesměšovali Boha a jeho díla a abychom jasně připisovali Boží dobrotě všechny dary, které vložil do své církve. (Srov.\t1 Kor 1,2; 16,1.)\n"
        }, 
        {
            "chapter": 14, 
            "caption": "1. odstavec<br><b>CÍRKEV V BOŽÍM PLÁNU<br>I. Jména a obrazy církve</b>", 
            "refs": "", 
            "id": 751, 
            "text": "Slovo „církev“ (biblické pojmenování „ekklésia“, z řeckého „ek–kalein“ — „svolat“) znamená „svolání“, „shromáždění“. Označuje shromáždění lidu (Srov. Sk 19,39.), obyčejně náboženského rázu. Výraz je často užíván v řeckém překladu Starého zákona, když označuje shromáždění vyvoleného národa, které se sešlo před Bohem, především shromáždění u Sinaje, kde Izrael dostal Zákon a kde byl Bohem ustaven jako jeho svatý lid. (Srov. Ex 19.) Tím, že se první společenství těch, kteří věřili v Krista, nazvalo „církev“, vyjádřilo, že se považuje za dědice onoho shromáždění. V církvi Bůh „shromažďuje“ svůj lid ze všech končin země. Výraz „kyriaké“, z něhož vzniklo angl. „church“, něm. „Kirche“ a české „církev“, znamená „ta, jež patří Pánu“.\n"
        }, 
        {
            "chapter": 14, 
            "caption": "", 
            "refs": "1140,832,830", 
            "id": 752, 
            "text": "V křesťanském slovníku výraz „církev“ označuje liturgické shromáždění (Srov. 1 Kor 11,18; 14,19.28.34.35.), ale také místní společenství (Srov. 1 Kor 1,2; 16,1.), nebo všeobecné společenství věřících. (Srov. 1 Kor 15,9; Gal 1,13; Flp 3,6.) Ve skutečnosti jsou tyto tři významy nedílné. „Církev“ je lid, který Bůh shromažďuje z celého světa. Církev existuje v místních společenstvích a uskutečňuje se jako liturgické shromáždění, především eucharistické. Žije z Kristova slova a z jeho těla, a tak se sama stává Kristovým Tělem.\n"
        }, 
        {
            "chapter": 14, 
            "caption": "SYMBOLY CÍRKVE", 
            "refs": "781,789", 
            "id": 753, 
            "text": "V Písmu svatém nacházíme velmi mnoho obrazů a přirovnání, která navzájem úzce souvisejí; v nich zjevení mluví o nevyzpytatelném tajemství církve. Obrazy ze Starého zákona jsou obměnami základní myšlenky, totiž myšlenky „Božího lidu“. V Novém zákoně (Srov. Ef 1,22; Kol 1,18.) nacházejí všechny tyto obrazy nový střed tím, že se Kristus stává „hlavou“ tohoto lidu (Srov. 2. vatikánský koncil, LG 9.), a tento lid je tedy jeho Tělem. Okolo tohoto středu se nakupily obrazy, „převzaté ze života pastýřského nebo zemědělského, ze stavby budov nebo také z rodinného života a ze zásnub.“ (Srov. 2. vatikánský koncil, LG 6.)\n"
        }, 
        {
            "chapter": 14, 
            "caption": "", 
            "refs": "857", 
            "id": 754, 
            "text": "„Církev je <i>ovčinec</i>, jehož jedinými a nutnými dveřmi je Kristus. (Srov. Jan 10,1-10.) Je též stádo, o němž Bůh předpověděl, že bude sám jeho pastýřem (Srov. Iz 40,11; Ez 34,11nn.); jeho ovce, i když je řídí lidští pastýři, stále vede a živí sám Kristus, dobrý pastýř a nejvyšší pastýř (Srov. Jan 10,11; 1 Petr 5,4.), který dal za ovce svůj život (Srov. Jan 10,11-15.).“ (2. vatikánský koncil, LG 6;)\n"
        }, 
        {
            "chapter": 14, 
            "caption": "", 
            "refs": "795", 
            "id": 755, 
            "text": "„Církev je <i>obdělávaná půda</i>, Boží pole (Srov. 1 Kor 3,9.). Na tom poli roste prastará oliva, jejímž svatým kořenem byli patriarchové a v níž docházelo a dojde ke smíření Židů a pohanů (Srov. Řím 11,13-26.). Nebeský hospodář pěstuje církev jako vybranou vinici (Srov. Mt 21,33-43; Iz 5,1nn.). Pravý vinný kmen je Kristus, jenž dává život a plodnost větvím, totiž nám, kteří prostřednictvím církve zůstáváme v něm a bez něhož nemůžeme nic dělat (Srov. Jan 15,1-5.).“ (2. vatikánský koncil, LG 6;)\n"
        }, 
        {
            "chapter": 14, 
            "caption": "", 
            "refs": "857,797,1045", 
            "id": 756, 
            "text": "„Často je církev nazývána také <i>Boží stavbou</i> (Srov. 1 Kor 3,9.). Sám Pán se přirovnal ke kameni, který stavitelé odhodili, ale který se stal svorníkem (Srov. Mt 21,42nn; Sk 4,11; 1 Petr 2,7; Ž 118,22.). Na tomto základě budují církev apoštolové (Srov. 1 Kor 3,11.) a z něho má církev svou pevnost a soudržnost. Tato stavba je označována různými názvy: Boží dům (Srov. 1 Tim 3,15.), ve kterém bydlí jeho <i>rodina</i>; Boží příbytek v Duchu (Srov. Ef 2,19-22.), „Boží stan mezi lidmi“ (Zj 21,3); ale především svatý <i>chrám</i>, který svatí Otcové opěvují jako zpodobený v kamenných svatyních a který liturgie právem přirovnává ke svatému městu, novému Jeruzalému. Do této stavby jsme jako živé kameny zde na zemi vestavěni také my (Srov. 1 Petr 2,5.). Evangelista Jan nazírá toto svaté město, jak při obnově světa sestupuje z nebe od Boha, „vystrojeno jako nevěsta okrášlená pro svého ženicha“ (Zj 21,2).“ (2. vatikánský koncil, LG 6.)\n"
        }, 
        {
            "chapter": 14, 
            "caption": "", 
            "refs": "507,796,1616", 
            "id": 757, 
            "text": "„Dále je církev nazývána též „Jeruzalém pocházející shora“ a „naše matka“ (Gal 4,26) (Srov. Zj 12,17.). Je popisována i jako neposkvrněná <i>nevěsta</i> neposkvrněného Beránka (Srov. Zj 19,7; 21,2.9; 22,17.). Kristus „miloval církev a vydal sám sebe za ni, aby ji posvětil“ (Ef 5,25-26). Přidružil ji k sobě nezrušitelnou smlouvou a bez ustání jí dává jíst a přeje jí (Srov. Ef 5,29).“ (2. vatikánský koncil, LG 6.)\n"
        }, 
        {
            "chapter": 14, 
            "caption": "<b>II. Původ, založení a poslání církve</b>", 
            "refs": "257", 
            "id": 758, 
            "text": "Při zkoumání tajemství církve je třeba především uvažovat o jejím původu v plánu Nejsvětější Trojice a o jeho postupném uskutečňování v dějinách.\n"
        }, 
        {
            "chapter": 14, 
            "caption": "PLÁN, KTERÝ VZNIKL V OTCOVĚ SRDCI", 
            "refs": "293,1655", 
            "id": 759, 
            "text": "„Věčný Otec podle zcela svobodného a tajemného záměru své moudrosti a dobroty stvořil celý svět a rozhodl se povznést lidi k účasti na božském životě“, k němuž volá všechny lidi ve svém Synu. „Stanovil, že ty, kteří věří v Krista, svolá vjedno ve svaté církvi.“ Tato „Boží rodina“ se vytváří a postupně uskutečňuje během údobí lidských dějin podle Otcových úradků: církev byla totiž „už od počátku světa předobrazována a podivuhodně připravována v dějinách izraelského národa a ve Starém zákoně; když se naplnil čas, byla založena a stala se zjevnou vylitím Ducha; slavně bude dovršena na konci času“. (2. vatikánský koncil, LG 2.)\n"
        }, 
        {
            "chapter": 14, 
            "caption": "CÍRKEV - JEJÍ PŘEDOBRAZY OD ZAČÁTKU SVĚTA", 
            "refs": "294,309", 
            "id": 760, 
            "text": "„Svět byl stvořen vzhledem k církvi“, říkávali první křesťané (Srov. Hermas, <i>Visiones paistoris</i>, 2, 4. 1; srov. Aristides, <i>Apologia</i>, 16, 7; sv. Justin, <i>Apologia</i>, 2, 7.). Bůh stvořil svět vzhledem k jeho účasti na svém božském životě; tato účast se uskutečňuje „svoláním“ lidí v Kristu, a toto „svolání“ je církev. Církev je cílem všech věcí (Srov. sv. Epifanius, <i>Panarion seu adversus LXXX haereses</i>, l, 1,5: PG 41. 181C.); a tak i bolestné události, jako pád andělů a hřích člověka, byly Bohem dopuštěny jen jako příležitost a prostředek k tomu, aby rozvinul veškerou svoji moc a celou nezměrnost lásky, kterou chtěl darovat světu:</p><p><small>„Jako je Boží vůle čin a tento čin se nazývá svět, tak jeho úmysl je spása člověka, a ta se nazývá církev.“ (Klement Alexandrijský, <i>Paedagogus</i>, 1, 6, 27, 2: PG 8, 281.)</small>\n"
        }, 
        {
            "chapter": 14, 
            "caption": "CÍRKEV - JEJÍ PŘÍPRAVA VE STARÉ ÚMLUVĚ", 
            "refs": "55", 
            "id": 761, 
            "text": "Svolání Božího lidu začíná ve chvíli, kdy hřích zničil společenství lidí s Bohem a společenství mezi lidmi. Svolání církve je, takřka, Boží reakce na chaos, který vyvolal hřích. Tato obnova jednoty se uskutečňuje skrytě v lůně všech národů: „V každém národě je mu milý ten, kdo se ho bojí a dělá, co je správné“ (Sk 10,35). (Srov. 2. vatikánský koncil, LG 9; 13; 16.)\n"
        }, 
        {
            "chapter": 14, 
            "caption": "", 
            "refs": "122,522,60,64", 
            "id": 762, 
            "text": "Vzdálená <i>příprava</i> shromáždění Božího lidu začíná povoláním Abraháma, kterému Bůh slibuje, že se stane otcem „velikého národa“ (Gn 12,2). (Srov. Gn 15,5-6.) Bezprostřední příprava začíná vyvolením Izraele za Boží lid (Srov. Ex 19,5-6; Dt 7,6.). Izrael svým vyvolením má být znamením budoucího shromáždění všech národů (Srov. Iz 2,2-5; Mich 4,1-4.). Ale už proroci obžalovávají Izrael, že porušil smlouvu a že se choval jako prostitutka. (Srov. Oz 1; Iz 1,2-4; Jer 2; a další.) Ohlašují novou a věčnou smlouvu. (Srov. Jer 31,31-34; Iz 55,3.) „Tuto novou smlouvu uzavřel Kristus.“ (2. vatikánský koncil, LG 9.)\n"
        }, 
        {
            "chapter": 14, 
            "caption": "CÍRKEV - USTANOVENÁ JEŽÍŠEM KRISTEM", 
            "refs": "541", 
            "id": 763, 
            "text": "Je úkolem Syna uskutečnit Otcův plán spásy v plnosti časů; a to je také důvod jeho „poslání“ (2. vatikánský koncil, LG 3; podobně AG 3.). „Ježíš začal vytvářet svou církev, když začal hlásat radostnou zvěst, totiž příchod Božího království, které bylo slíbeno odpradávna v Písmě.“ (2. vatikánský koncil, LG 5.) Kristus zahájil nebeské království na zemi, aby splnil Otcovu vůli. Církev je „Kristovo království již dnes tajemně přítomné“. (2. vatikánský koncil, LG 3.)\n"
        }, 
        {
            "chapter": 14, 
            "caption": "", 
            "refs": "543,1691,2558", 
            "id": 764, 
            "text": "„Toto království se jasně projevuje lidem v Kristových slovech, v jeho skutcích a v jeho přítomnosti.“ (2. vatikánský koncil, LG 5.) Přijmout Ježíšovo slovo znamená přijmout „samo Boží království“. (2. vatikánský koncil, LG 5.) Zárodek a počátek království je „malé stádce“ (Lk 12,32) těch, které Ježíš přišel shromáždit kolem sebe a jimž se on sám stal pastýřem. (Srov. Mt 10,16; 26,31; Jan 10,1-21.) Oni vytvářejí opravdovou Ježíšovu rodinu. (Srov. Mt 12,49.) Ty, které tak kolem sebe shromáždil, učil novému způsobu chování, ale také, jak se mají modlit. (Srov. Mt 5-6.)\n"
        }, 
        {
            "chapter": 14, 
            "caption": "", 
            "refs": "860,551", 
            "id": 765, 
            "text": "Pán Ježíš dal svému společenství strukturu, která bude trvat až do úplného dovršení království. Je to především volba Dvanácti s Petrem jako jejich hlavou. (Srov. Mk 3,14-15.) Tím, že zastupují dvanáct izraelských kmenů (Srov. Mt 19,28; Lk 22,30.), jsou základními kameny nového Jeruzaléma. (Srov. Zj 21,12-14.) Skupina dvanácti (Srov. Mk 6.7.), ale i ostatní učedníci (Srov. Lk 10,1-2.) se podílejí na Kristově poslání, na jeho moci, ale též na jeho osudu. (Srov. Mt 10,25; Jan 15,20.) Všemi těmito činy Kristus připravuje a buduje svou církev.\n"
        }, 
        {
            "chapter": 14, 
            "caption": "", 
            "refs": "813,610,1340,617,478", 
            "id": 766, 
            "text": "Avšak církev se zrodila hlavně z naprostého sebeobětování Krista za naši spásu; obětování, jež předjímal ustanovením eucharistie a uskutečnil na kříži. Začátek a růst církve „naznačuje krev a voda tryskající z otevřeného boku ukřižovaného Ježíše“ (2. vatikánský koncil, LG 3.); „neboť z boku Krista, zesnulého na kříži, vzešlo obdivuhodné tajemství celé církve“ (2. vatikánský koncil, SC 5.). Jako byla Eva utvořena ze žebra spícího Adama, tak se církev zrodila z probodeného srdce Krista, který zemřel na kříži. (Srov. sv. Ambrož, <i>Expositio Evangelii secundum Lucam</i>, 2, 85-89: PL 15, 1666-1668.)\n"
        }, 
        {
            "chapter": 14, 
            "caption": "CÍRKEV - VEŘEJNĚ PŘEDSTAVENÁ DUCHEM SVATÝM", 
            "refs": "731,849", 
            "id": 767, 
            "text": "„Když bylo dokončeno dílo, které dal Otec Synovi na zemi vykonat, byl v den letnic seslán Duch svatý, aby stále posvěcoval církev.“ (2. vatikánský koncil, LG 4.) Tehdy „církev veřejně vystoupila před zástupy, kázáním se začalo šířit evangelium mezi národy“. (2. vatikánský koncil, AG 4.) Protože církev je „povolání“ všech lidí ke spáse, je svou přirozeností misionářská, poslaná Kristem ke všem národům, aby z nich učinila učedníky. (Srov. Mt 28,19-20; 2. vatikánský koncil, AG 2; 5-6.)\n"
        }, 
        {
            "chapter": 14, 
            "caption": "", 
            "refs": "541", 
            "id": 768, 
            "text": "Aby církev mohla své poslání uskutečnit, Duch svatý „ji vybavuje a řídí různými hierarchickými a charismatickými dary“ (2. vatikánský koncil, LG 4.). „Tak je církev vybavena dary svého zakladatele, věrně zachovává jeho příkazy lásky, pokory a sebezáporu a přijímá poslání hlásat království Kristovo a Boží a zakládat je u všech národů. Ona sama je zárodek a počátek tohoto království na zemi.“ (2. vatikánský koncil, LG 5.)\n"
        }, 
        {
            "chapter": 14, 
            "caption": "CÍRKEV - PLNĚ DOVRŠENÁ VE SLÁVĚ", 
            "refs": "671,2818,675,1045", 
            "id": 769, 
            "text": "„Církev … bude dovršena teprve v nebeské slávě“ (2. vatikánský koncil, LG 48.), ve chvíli Kristova slavného návratu. Až do onoho dne „církev se ubírá při svém putování mezi pronásledováními světa a útěchami Boha“ (Sv. Augustin, <i>De civitate Dei</i>, 18, 51; srov. 2. vatikánský koncil, LG 8.). Zde na zemi se cítí ve vyhnanství, daleko od Pána (Srov. 2 Koř 5,6; 2. vatikánský koncil, LG 6.); „touží po dovršeném království a všemi silami doufá a přeje si spojit se ve slávě se svým Králem“. (2. vatikánský koncil, LG 5.) Plné uskutečnění církve — a skrze ni i světa — ve slávě nenastane leč po mnoha zkouškách. Teprve tehdy „budou všichni spravedliví počínaje Adamem — ‘od spravedlivého Ábela až k poslednímu vyvolenému’ — shromážděni ve všeobecné církvi u Otce“. (2. vatikánský koncil, LG 5.)\n"
        }, 
        {
            "chapter": 14, 
            "caption": "<b>III. Tajemství církve</b>", 
            "refs": "812", 
            "id": 770, 
            "text": "Církev je v dějinách, ale zároveň je přesahuje. Pouze „očima víry“ (Římský katechismus, 1, 10, 20.) lze v její viditelné skutečnosti zahlédnout zároveň duchovní skutečnost, nositelku božského života.\n"
        }, 
        {
            "chapter": 14, 
            "caption": "CÍRKEV - ZÁROVEŇ VIDITELNÁ A DUCHOVNÍ", 
            "refs": "827,1880,954", 
            "id": 771, 
            "text": "„Jediný prostředník Kristus ustanovil a bez přestání udržuje svou svatou církev, společenství víry, naděje a lásky zde na zemi, jako viditelný organismus a jejím prostřednictvím rozlévá pravdu a milost na všechny.“ Církev je zároveň<br>— „společnost vybavená hierarchickými orgány i Kristovo tajemné tělo;<br>— viditelné shromáždění i duchovní společenství;<br>— pozemská církev i církev obdařená nebeskými dary.“ Tyto rozměry tvoří jedinou složenou skutečnost, srůstající z lidského a božského prvku“. (2. vatikánský koncil, LG 8.)</p><p>Církev „je totiž zároveň lidská i božská, viditelná a přitom vybavená neviditelnými hodnotami, je horlivě činná i oddaná kontemplaci, je přítomna ve světě, a přece jím jen prochází. Tyto vlastnosti církve jsou ve vzájemném vztahu: to, co je v ní lidské, má být zaměřeno k božskému a jemu podřízeno, viditelné k neviditelnému, činnost ke kontemplaci a přítomné k budoucí vlasti, kterou hledáme.“ (2. vatikánský koncil, SC 2.)</p><p>„Ó pokoro! Ó vznešenosti! Kedarský stane, Boží svatyně; pozemský příbytku, nebeský paláci; blátivá chatrči, královský dvore; smrtelné tělo, světelný chráme; smetí pro pyšné, ale nevěsto Kristova! Jsi snědá, ale krásná, jeruzalémská dcero: i když tě hyzdí námaha a bolest dlouhého vyhnanství, přesto tě krášlí nebeská krása.“ (Sv. Bernard z Clairvaux, <i>In Canticum sermones</i>, 27, 7, 14: PL 183, 920D.)\n"
        }, 
        {
            "chapter": 14, 
            "caption": "CÍRKEV - TAJEMSTVÍ SPOJENÍ LIDÍ S BOHEM", 
            "refs": "518,796", 
            "id": 772, 
            "text": "Kristus v církvi uskutečňuje a zjevuje své vlastní tajemství jako cíl Božího plánu: sjednotit v něm vše. (Srov. Ef 3,9-11.) Svatý Pavel nazývá snoubenecké spojení Krista s církví „velkým tajemstvím“ (Ef 5,32). Církev se sama stává tajemstvím (Srov. Ef 1,10.), protože je spojena s Kristem jako se svým ženichem. (Srov. Ef 5,25-27.) Při kontemplaci jejího tajemství svatý Pavel píše: „Kristus je ve vás, naděje na věčnou spásu“ (Kol 1,27).\n"
        }, 
        {
            "chapter": 14, 
            "caption": "", 
            "refs": "671,972", 
            "id": 773, 
            "text": "Takové společenství lidí s Bohem skrze lásku, která „nikdy nepřestává“ (1 Kor 13,8), je v církvi cílem, k němuž směřuje všechno, co je v ní svátostným prostředkem vázaným na tento pomíjivý svět. (Srov. 2. vatikánský koncil, LG 48.) Struktura církve je zcela zaměřena na svatost Kristových údů. A svatost má cenu potud, pokud je zaměřena na veliké tajemství, v němž Snoubenka odpovídá darem lásky „na nevýslovný dar... Snoubence“ (Jan Pavel II., Apoštolská exhortace <i>Mulieris dignitatem</i>, 27.). Maria nás předchází jako nevěsta bez poskvrny a vrásky (Srov. Ef 5,27.) „na cestě svatosti“, která je tajemstvím církve. Z toho důvodu „mariánská“ dimenze předchází dimenzi „petrovskou“. (Srov. Jan Pavel II., Apoštolská exhortace <i>Mulieris dignitatem</i>, 27.)\n"
        }, 
        {
            "chapter": 14, 
            "caption": "CÍRKEV - VŠEOBECNÁ SVÁTOST SPÁSY", 
            "refs": "1075,515,2014,1116", 
            "id": 774, 
            "text": "Řecké slovo „mystérion“ [tajemství] bylo přeloženo do latiny dvěma výrazy: „mysterium“ a „sacramentum“. V dalším výkladu výraz „sacramentum“ vyjadřuje přiléhavěji viditelné znamení skryté skutečnosti spásy, označené výrazem „mysterium“. V tomto smyslu je sám Kristus tajemstvím spásy: „Není jiného Božího tajemství než Kristus.“ (Sv. Augustin, <i>Epistulae</i>, 187,11,34: PL 33, 845.) Spasitelné dílo jeho svatého a posvěcujícího lidství je svátostí spásy, která se projevuje a působí ve svátostech církve (které východní církve také nazývají „svatá tajemství“). Sedm svátostí jsou znamení a nástroje, jimiž Duch svatý šíří milost Krista, který je hlavou církve, a ta je jeho tělem. Církev tedy vlastní a sděluje neviditelnou milost, jejímž je znamením. A v tomto analogickém smyslu je nazývána „svátostí“.\n"
        }, 
        {
            "chapter": 14, 
            "caption": "", 
            "refs": "360", 
            "id": 775, 
            "text": "„Církev je totiž v Kristu jakoby svátost neboli znamení a nástroj vnitřního spojení s Bohem a jednoty celého lidstva.“ (2. vatikánský koncil, LG 1.) Být svátostí <i>vnitřního spojení lidí s Bohem</i>: to je první účel církve. Protože lidské společenství má své kořeny ve spojení s Bohem, je církev také svátostí <i>jednoty lidského pokolení</i>. Tato jednota v ní už začala, protože církev shromažďuje lidi „ze všech národů, kmenů a jazyků“ (Zj 7,9); zároveň je církev „znamením a nástrojem“ plného uskutečnění této jednoty, která má teprve nastat.\n"
        }, 
        {
            "chapter": 14, 
            "caption": "", 
            "refs": "1088", 
            "id": 776, 
            "text": "Jako svátost je církev Kristovým nástrojem. V jeho rukou je „nástrojem vykoupení všech“ (Tamtéž, 9.), „všeobecnou svátostí spásy“ (Tamtéž, 48.), skrze kterou Kristus „zjevuje a zároveň uskutečňuje tajemství Boží lásky vůči lidem“. (2. vatikánský koncil, GS 45.) „Je viditelným projektem Boží lásky pro lidstvo“ (Pavel VI., projev 22. června 1973.), projektem, který chce, „aby celé lidstvo vytvořilo jeden Boží lid, srostlo v jedno Tělo Kristovo a bylo vybudováno v jeden chrám Ducha svatého“. (2. vatikánský koncil, AG 7; srov. také LG 17.)\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 777, 
            "text": "<em>Biblické slovo „církev“ [ekklésia] znamená „svolání“, „shromáždění“. Označuje shromáždění těch, které Boží slovo svolává, aby utvořili Boží lid, a kteří se, živeni Kristovým tělem, sami stávají Kristovým Tělem.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 778, 
            "text": "<em>Církev je zároveň cesta i cíl Božího plánu: předobrazena ve stvoření, připravena Starou smlouvou, založena slovy a činy Ježíše Krista, uskutečněna jeho vykupitelským křížem a jeho vzkříšením se veřejně ukázala jako tajemství spásy vylitím Ducha svatého. Dokonale se uskuteční v nebeské slávě jako shromáždění všech vykoupených ze země. (Srov. Zj 14,4.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 779, 
            "text": "<em>Církev je zároveň viditelná i duchovní, hierarchická společnost i mystické tělo Kristovo. Je „jedna“, vytvořená z lidského a z božského prvku. Toto je její tajemství, které dokáže přijmout jen víra.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 780, 
            "text": "<em>Církev je v tomto světě svátostí spásy, znamením a nástrojem společenství Boha a lidí.</em>\n"
        }, 
        {
            "chapter": 14, 
            "caption": "2. odstavec<br><b>CÍRKEV - BOŽÍ LID, KRISTOVO TĚLO, CHRÁM DUCHA SVATÉHO<br>I. Církev - Boží lid</b>", 
            "refs": "", 
            "id": 781, 
            "text": "„V každé době a v každém národě je Bohu milý každý, kdo se ho bojí a jedná správně. Bůh si však nepřál posvětit a spasit lidi jednotlivě, s vyloučením jakéhokoli vzájemného vztahu, nýbrž chtěl z nich vytvořit lid, který by ho v pravdě uznával a svatě mu sloužil. Proto si vyvolil izraelský národ za svůj lid, uzavřel s ním smlouvu a postupně jej poučoval … Toto všechno však byla pouze příprava a předobraz nové a dokonalé úmluvy, která měla být uzavřena v Kristu … Tuto novou smlouvu uzavřel Kristus, totiž novou úmluvu ve své krvi, a povolal ze Židů i z pohanů lid, který by ne podle těla, nýbrž v Duchu vytvořil jednotu.“ (2. vatikánský koncil, LG 9.)\n"
        }, 
        {
            "chapter": 14, 
            "caption": "CHARAKTERISTICKÉ RYSY BOŽÍHO LIDU", 
            "refs": "871,2787,1267,695,1741,1972,849,679", 
            "id": 782, 
            "text": "Boží lid má tyto výrazné rysy, které jej jasně odlišují ode všech náboženských, národnostních, politických nebo kulturních seskupení v dějinách:<br>— Je to <i>Boží</i> lid: Bůh nepatří jako vlastnictví žádnému národu. Ale on si z těch, kteří kdysi nebyli žádným národem získal národ: „rod vyvolený, královské kněžstvo, národ svatý“ (1 Petr 2,9).<br>— Člověk se stává <i>členem</i> tohoto lidu „zrozením shůry“, „z vody a Ducha“ (Jan 3,3-5), to jest vírou v Krista a křtem, ne tělesným narozením.<br>— <i>Hlavou</i> tohoto lidu je Ježíš Kristus [Pomazaný, Mesiáš]: protože totéž pomazání, Duch svatý, stéká z hlavy na Tělo, je tento lid „mesiášským lidem“.<br>— „<i>Tomuto lidu přináleží</i> důstojnost a svoboda Božích dětí, v jejichž srdci přebývá Duch svatý jako v chrámě.“<br>— „Jeho <i>zákonem</i> je nové přikázání milovat tak, jak nás miloval Kristus. (2. vatikánský koncil, LG 9; srov. Jan 13,34.) To je „nový“ zákon Ducha svatého. (Srov. Řím 8.2; Gal 5.25.)<br>— Jeho <i>posláním</i> je být solí země a světlem světa. (Srov. Mt 5,13-16.) Církev „je pro celé lidské pokolení naprosto bezpečným zárodkem jednoty, naděje a spásy“. (2. vatikánský koncil, LG 9.)<br>— „Jeho <i>cílem</i> je Boží království, které zahájil sám Bůh na zemi a které se má dále šířit, dokud je také nedokoná on sám na konci času.“ (Tamtéž.)\n"
        }, 
        {
            "chapter": 14, 
            "caption": "LID KNĚŽSKÝ, PROROCKÝ A KRÁLOVSKÝ", 
            "refs": "436,873", 
            "id": 783, 
            "text": "Ježíš Kristus je ten, kterého Otec pomazal Duchem svatým a kterého ustanovil „knězem, prorokem a králem“. Celý Boží lid má na těchto třech Kristových funkcích účast a nese odpovědnost za poslání a službu, které z nich vyplývají. (Srov. Jan Pavel II., encyklika <i>Redemptor hominis</i>, 18-21.)\n"
        }, 
        {
            "chapter": 14, 
            "caption": "", 
            "refs": "1268,1546", 
            "id": 784, 
            "text": "Kdo vstoupil do Božího lidu vírou a křtem, stává se účastným jedinečného povolání tohoto lidu, jeho <i>kněžského</i> povolání: „Kristus Pán, velekněz vybraný z lidí, z nového lidu ‘udělal královský národ a kněze Boha, svého Otce’. Vždyť pokřtění jsou svým znovuzrozením a pomazáním od Ducha svatého posvěceni na duchovní chrám a na svaté kněžstvo.“ (2. vatikánský koncil, LG 10.)\n"
        }, 
        {
            "chapter": 14, 
            "caption": "", 
            "refs": "92", 
            "id": 785, 
            "text": "„Svatý Boží lid má účast také v Kristově <i>prorockém</i> poslání“, a to především pro nadpřirozený smysl víry, který má celý lid, laikové i hierarchie, když „neúchylně lne k ‘víře jednou provždy křesťanům svěřené“ (Tamtéž, 12.), prohlubuje její chápání a stává se Kristovým svědkem uprostřed tohoto světa.\n"
        }, 
        {
            "chapter": 14, 
            "caption": "", 
            "refs": "2449,2443", 
            "id": 786, 
            "text": "Boží lid má konečně účast na Kristově <i>královské</i> funkci. Kristus vykonává svou královskou moc tím, že všechny lidi přitahuje k sobě svou smrtí a svým vzkříšením. (Srov. Jan 12,32.) Kristus, král a pán celého vesmíru, se stal služebníkem všech, protože „nepřišel, aby si nechal sloužit, ale aby sloužil a dal svůj život jako výkupné za všechny“ (Mt 20,28). Pro křesťana „kralovat“ znamená „sloužit“ Kristu (Srov. 2. vatikánský koncil, LG 36.), především v „chudých a trpících“, v nichž církev „vidí obraz svého chudého a trpícího zakladatele“. (2. vatikánský koncil, LG 8.) Boží lid uskutečňuje svou „královskou důstojnost“ tím, že žije podle svého povolání sloužit s Kristem. </p><p><small>„Všichni, kteří se znovuzrodili v Kristu, se skrze znamení kříže stávají králi: pomazáním Ducha svatého jsou posvěceni na kněze. Proto si všichni křesťané, kteří jsou duchovní a používají svého rozumu, mají uvědomit, že — pomineme-li zvláštní službu vlastní našemu úřadu — jsou členové tohoto královského rodu a že mají účast na kněžském úkolu. Což není královskou funkcí skutečnost, že duše ovládá své tělo a je podřízena Bohu? Což to není kněžská funkce, zasvětit Pánu čisté svědomí a obětovat mu na oltáři vlastního srdce neposkvrněné oběti naší zbožnosti?“ (Sv. Lev Veliký, <i>Sermones</i> 4, 1: PL 54, 149.)</small>\n"
        }, 
        {
            "chapter": 14, 
            "caption": "<b>II. Církev - Kristovo Tělo</b><br>CÍRKEV JE SPOLEČENSTVÍ S JEŽÍŠEM", 
            "refs": "755", 
            "id": 787, 
            "text": "Ježíš hned od počátku přidružil své učedníky ke svému životu (Srov. Mk 1,16-20; 3,13-19.); zjevil jim tajemství království (Srov. Mt 13,10-17.); dal jim účast na svém poslání, na své radosti (Srov. Lk 10,17-20.) i na svém utrpení. (Srov. Lk 22,28-30.) Ježíš mluví o ještě těsnějším spojení mezi sebou a těmi, kdo ho budou následovat: „Zůstaňte ve mně, a já zůstanu ve vás … Já jsem vinný kmen, vy jste ratolesti“ (Jan 15,4-5). A nadto mluví o tajemném a skutečném společenství mezi svými vlastním tělem a naším tělem: „Kdo jí mé tělo a pije mou krev, zůstává ve mně a já v něm“ (Jan 6,56).\n"
        }, 
        {
            "chapter": 14, 
            "caption": "", 
            "refs": "690", 
            "id": 788, 
            "text": "Když byla učedníkům odňata Kristova viditelná přítomnost, nenechal je osiřelé. (Srov. Jan 14,18.) Slíbil jim, že s nimi zůstane až do skonání věků (Srov. Mt 28,20.), poslal jim svého Ducha (Srov. Jan 20,22; Sk 2,33.). Společenství učedníků s Ježíšem se tím v určitém smyslu stalo ještě intenzivnější: „Když udělil svého Ducha bratřím povolaným ze všech národů, vytvořil z nich tajemným způsobem své tělo.“ (2. vatikánský koncil, LG 7.)\n"
        }, 
        {
            "chapter": 14, 
            "caption": "", 
            "refs": "521", 
            "id": 789, 
            "text": "Přirovnání církve k tělu osvětluje úzký vztah mezi církví a Kristem. Není jenom shromážděna <i>kolem něho</i>, je sjednocena <i>v něm</i>, v jeho Těle. Je třeba zvlášť podtrhnout tři aspekty církve–Kristova Těla: jednotu všech údů mezi sebou v síle spojení s Kristem; Kristus — hlava těla; církev — Kristova nevěsta.\n"
        }, 
        {
            "chapter": 14, 
            "caption": "„JEDNO TĚLO“", 
            "refs": "947,1227,1329", 
            "id": 790, 
            "text": "Věřící, kteří odpovídají na Boží slovo a stávají se údy Kristova Těla, jsou úzce spojeni s Kristem: „V tomto těle se Kristův život rozlévá do věřících, kteří se prostřednictvím svátostí tajemně, ale skutečně sjednocují s umučeným a oslaveným Kristem.“ (2. vatikánský koncil, LG 7.) To zvláště platí o křtu, jímž jsme spojeni se smrtí a vzkříšením Krista (Srov. Řím\t6,4-5; 1 Kor 12,13.), a o eucharistii, skrze niž „máme skutečnou účast na těle Páně a jsme povznášeni ke spojení s ním a mezi sebou.“ (2. vatikánský koncil, LG 7.)\n"
        }, 
        {
            "chapter": 14, 
            "caption": "", 
            "refs": "814,1937", 
            "id": 791, 
            "text": "Jednota těla nevylučuje rozmanitost údů: „Při budování Kristova těla se uplatňuje různost údů a úkolů. Jeden a týž Duch rozděluje k užitku církve své různé dary podle svého bohatství a podle potřeby služeb v církvi.“ (2. vatikánský koncil, LG 7.) Jednota mystického těla plodí a rozněcuje mezi věřícími lásku: „Proto když něčím trpí jeden úd, trpí spolu s ním všechny údy; a když se dostane cti jednomu údu, všechny údy se radují spolu s ním.“ (2. vatikánský koncil, LG 7.) A konečně jednota mystického těla převyšuje jakékoliv lidské rozdělení: „...vy všichni, pokřtění v Krista, oblékli jste se v Krista: už není Žid anebo Řek, už není otrok anebo člověk svobodný, už není muž anebo žena; všichni jste jeden v Kristu Ježíši“ (Gal 3,27-28).\n"
        }, 
        {
            "chapter": 14, 
            "caption": "„HLAVOU TOHOTO TĚLA JE KRISTUS\"", 
            "refs": "669", 
            "id": 792, 
            "text": "Kristus „je hlavou těla, to je církve“ (Kol 1,18). Je počátkem stvoření i vykoupení. Vyvýšen do slávy Otce „má ve všem prvenství“ (Kol 1,18), hlavně v církvi, a skrze ni rozšiřuje své království na všechny věci.\n"
        }, 
        {
            "chapter": 14, 
            "caption": "", 
            "refs": "661,519", 
            "id": 793, 
            "text": "<i>Připojuje nás ke své Veliké noci</i>. Všechny údy se musí snažit připodobňovat se mu, „dokud nenabudou podoby Kristovy“ (Gal 4,19). „Proto jsme přibíráni do všech tajemství jeho života ...spojujeme se s jeho utrpením jako tělo s hlavou; trpíme s ním, abychom s ním byli oslaveni.“ (2. vatikánský koncil, LG 7.)\n"
        }, 
        {
            "chapter": 14, 
            "caption": "", 
            "refs": "872", 
            "id": 794, 
            "text": "<i>Stará se o náš růst</i> (Srov. Kol 2,19.). Abychom rostli k němu, naší hlavě (Srov. Ef 4,11-16.), Kristus rozděluje ve svém těle, to je v církvi, dary a služby, kterými si navzájem pomáháme na cestě ke spáse.\n"
        }, 
        {
            "chapter": 14, 
            "caption": "", 
            "refs": "695,1474", 
            "id": 795, 
            "text": "Kristus a církev tedy vytvářejí <i>„Krista v celé plnosti“</i> [Christus totus]. Církev je jedna s Kristem. Světci měli velmi živé vědomí této jednoty:</p><p><small>„Radujme se a děkujme Bohu nejen za to, že jsme se stali křesťany, nýbrž že nám dal, abychom se stali samotným Kristem. Chápete, bratři, jakou milost nám Bůh udělil, když nám dal Krista jako hlavu? Jásejte a radujte se, stali jsme se Kristem. Je–li on hlava, my jsme údy: jsme celý člověk, on a my ...Kristova plnost, to je tedy hlava a údy; jaká je to hlava? A jaké jsou to údy? Kristus a církev.“ (Sv. Augustin, <i>In Evangelium Iohannis tractatus</i>, 21, 8: PL 35, 1568.)</p><p>„Náš Vykupitel se ukázal jako jedna a táž osoba s církví, kterou si vzal za vlastní.“ (Sv. Řehoř Veliký, <i>Moralia in Job</i>, praef., 6, 14: PL 75, 525A.)</p><p>„Hlava a údy jsou takřka jedna mystická osoba.“ (Sv. Tomáš Akvinský, <i>Summa theologiae</i>, III, 48, 2, ad I.)</p><p>Jedna odpověď svaté Jany z Arku k jejím soudcům shrnuje víru svatých učitelů a vyjadřuje ryzí smýšlení věřícího: „Myslím, že Ježíš Kristus a církev jsou jedno a není třeba z toho dělat problémy.“ (Sv. Jana z Arku, <i>In Actes du proces</i>.)</small>\n"
        }, 
        {
            "chapter": 14, 
            "caption": "CÍRKEV JE KRISTOVA NEVĚSTA", 
            "refs": "757,219,772,1602,1616", 
            "id": 796, 
            "text": "Jednota Krista a církve, hlavy a údů, zahrnuje také rozlišení obou v osobním vztahu. Tento aspekt se často vyjadřuje obrazem ženicha a nevěsty. Téma Krista, ženicha církve, bylo připraveno proroky a hlásáno Janem Křtitelem. (Srov. Jan 3,29.) Sám Pán se definoval jako „ženich“ (Mk 2,19) (Srov. Mt 22,1-14; 25,1-13.). Apoštol představuje církev a každého věřícího, úd jeho Těla, jako nevěstu „zasnoubenou“ Kristu Pánu, aby s ním byla jeden duch. (Srov. 1 Kor 6,15-17; 2 Kor 11,2.) Církev je neposkvrněnou snoubenkou neposkvrněného Beránka (Srov. Zj 22,17; Ef 1,4; 5,27.); kterou si Kristus zamiloval a vydal sám sebe za ni, „aby ji posvětil“ (Ef 5,26); spojil se s ní věčnou smlouvou a nepřestává se o ni starat jako o vlastní tělo. (Srov. Ef 5,29.)</p><p><small>„To je tedy Kristus v celé plnosti, hlava i tělo, jediný utvořený z mnohých ...Ať mluví hlava nebo údy, vždy to mluví Kristus: mluví jako hlava [ex persona capitis], mluví jako tělo [ex persona corporis]. Vždyť co je psáno? ‘... a ze dvou se stane jeden člověk. Toto tajemství je veliké; mám na mysli vztah Krista a církve’ (Ef 5,31-32). A sám Kristus v evangeliu: ‘Již nejsou dva, ale jeden’ (Mt 19,6). Vždyť jak dobře víte, ve skutečnosti to jsou dvě rozdílné osoby, ale pak v manželském spojení tvoří jednu ... <i>Vždyť jako hlava se nazývá „ženichem“, a jako tělo si říká „nevěsta.“</i> (Sv. Augustin, <i>Enarratio in Psalmos</i>, 74, 4: PL 37, 948-949.)</small>\n"
        }, 
        {
            "chapter": 14, 
            "caption": "<b>III. Církev - chrám Ducha svátého</b>", 
            "refs": "813,586", 
            "id": 797, 
            "text": "„Co je náš duch, to jest naše duše, pro naše údy, totéž je Duch svatý pro Kristovy údy, pro Kristovo Tělo, jímž je církev.“ (Sv. Augustin, <i>Sermones</i>, 268.2: PL 38, 123 ID.) „Skutečnost, že všechny části Těla jsou spojeny jak mezi sebou, tak se svou nejvyšší hlavou, je třeba přičítat Kristovu Duchu jako skrytému zdroji, protože přebývá celý v hlavě, celý v Těle a celý v každém z jeho údů.“ (Pius XII., encyklika <i>Mystici Corporis</i>: DS 3808.) Duch svatý dělá z církve „chrám živého Boha“ (2 Kor 6,16) (Srov. 1 Kor 3,16; Ef 2,21.)</p><p><small>„Církvi byl svěřen ‘Boží dar’ ...do ní bylo vloženo společenství s Kristem, to je Duch svatý, závdavek neporušitelnosti, utvrzení naší víry, žebřík, po němž vystupujeme k Bohu... Vždyť kde je církev, tam je také Duch Boží, a kde je Duch Boží, tam je církev a veškerá milost.“ (Sv. Irenej z Lyonu, <i>Adversus haereses</i>, 3, 24, 1.)</small>\n"
        }, 
        {
            "chapter": 14, 
            "caption": "", 
            "refs": "737,1091-1109,791", 
            "id": 798, 
            "text": "Duch svatý je „počátek každé činnosti životné a opravdu spasitelné v každém z rozmanitých údů Těla“ (Pius XII., encyklika <i>Mystici Corporis</i>: DS 3808.). Nejrůznějším způsobem působí při budování celého Těla v lásce (Srov. Ef 4,16.): skrze Boží slovo, „které má moc vzdělávat“ (Sk 20,32); skrze křest, kterým vytváří Kristovo Tělo (Srov. 1 Kor 12,13.); skrze svátosti, které dávají růst údům Kristovým a uzdravují je; skrze milost danou apoštolům“, jež mezi těmito dary zaujímá první místo (Srov. 2. vatikánský koncil, LG 7.); skrze ctnosti, které uschopňují ke správnému jednání; a konečně skrze rozmanité zvláštní milosti (nazývané „charismata“), kterými se věřící stávají „schopnými a pohotovými přijímat různé práce či úkoly užitečné pro obnovu a další rozvoj církve“. (Srov. 2. vatikánský koncil, LG 12; srov. také 2. vatikánský koncil, AA 3.)\n"
        }, 
        {
            "chapter": 14, 
            "caption": "CHARISMATA", 
            "refs": "951,2003", 
            "id": 799, 
            "text": "Charismata, ať mimořádná, nebo prostá a skromná, jsou milosti Ducha svatého, které přímo nebo nepřímo slouží užitku církve a jsou zaměřeny k jejímu budování, aby prospívaly lidem a potřebám světa.\n"
        }, 
        {
            "chapter": 14, 
            "caption": "", 
            "refs": "", 
            "id": 800, 
            "text": "Charismata má s vděčností přijímat nejen ten, kdo je dostává, nýbrž všichni členové církve. Charismata jsou totiž úchvatným bohatstvím milosti pro apoštolskou pohotovost a pro svatost celého Kristova Těla, pokud se ovšem jedná o dary, které opravdu pocházejí od Ducha svatého a jsou uplatňovány tak, že se plně shodují s ryzími podněty téhož Ducha, totiž s láskou, která je pravým měřítkem charismat. (Srov. 1 Kor 13.)\n"
        }, 
        {
            "chapter": 14, 
            "caption": "", 
            "refs": "894,1905", 
            "id": 801, 
            "text": "A právě v tomto smyslu je vždy nutné charismata rozlišovat. Žádné charisma nezprošťuje povinnosti mít v ústě pastýře církve a podřizovat se jim; pastýřům církve „zvláště přísluší nezhášet oheň Ducha, ale všechno zkoumat a držet se toho, co je dobré,“ (2. vatikánský koncil, LG 12.) aby všechna charismata ve své rozmanitosti a vzájemném doplňování spolupracovala ke „společnému prospěchu“ (1 Kor 12,7). (2. vatikánský koncil, LG 30; Jan Pavel II., Apoštolská exhortace <i>Christifideles laici</i>, 24.)\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 802, 
            "text": "<em>Ježíš Kristus „vydal sám sebe za nás, vykoupil nás z každé špatnosti a očistil nás, abychom byli jeho vlastním lidem“ (Tit 2,14).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 803, 
            "text": "<em>„Vy jste rod vyvolený, královské kněžstvo, národ svatý, lid patřící Bohu“ (1 Petr 2,9).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 804, 
            "text": "<em>Do Božího lidu se vstupuje vírou a křtem. „Všichni lidé jsou voláni do nového Božího lidu“ (2. vatikánský koncil, LG 13.), aby v Kristu „lidé utvořili jednu rodinu a jeden Boží lid“. (2. vatikánský koncil, AG 1.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 805, 
            "text": "<em>Církev je Kristovo tělo. Kristus, který zemřel a vstal z mrtvých, vytváří společenství věřících jako své Tělo skrze Ducha a jeho působení ve svátostech, především v eucharistii.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 806, 
            "text": "<em>V jednotě tohoto těla jsou rozmanité údy a funkce. Všechny údy jsou navzájem spojeny, zvláště s trpícími, chudými a pronásledovanými údy.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 807, 
            "text": "<em>Církev je tělem, jehož hlavou je Kristus: ona žije z něho, v něm a pro něho; on pak žije s ní a v ní.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 808, 
            "text": "<em>Církev je Kristova nevěsta: on ji miloval a vydal se za ni. Obmyl ji svou krví. Udělal z ní plodnou Matku všech Božích dětí.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 809, 
            "text": "<em>Církev je chrámem Ducha svatého. Duch je jakoby duše mystického těla, zdroj jeho života, jednoty v různorodosti a bohatství jeho darů a charismat.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 810, 
            "text": "<em>„Celá církev se ukazuje jako ‘lid sjednocený působením jednoty Otce i Syna i Ducha svatého’.“ (2. vatikánský koncil, LG 4.)</em>\n"
        }, 
        {
            "chapter": 14, 
            "caption": "3. odstavec<br><b>CÍRKEV JE JEDNA, SVATÁ; KATOLICKÁ (VŠEOBECNÁ) A APOŠTOLSKÁ</b>", 
            "refs": "750,832,865", 
            "id": 811, 
            "text": "„To je jediná Kristova církev, kterou vyznáváme ve Vyznání víry jako jednu, svatou, katolickou a apoštolskou.“ (2. vatikánský koncil, LG 8.) Tyto čtyři znaky, nedílně navzájem spojené (Srov. Kongregace pro nauku víry, dopis anglickým biskupům ze dne 14. září 1864: DS 2888.), označují podstatné rysy církve a jejího poslání. Církev je nemá sama od sebe; je to Kristus, který skrze Ducha svatého dává své církvi, aby byla jedna, svatá, katolická (všeobecná) a apoštolská; on ji také volá, aby uskutečnila každý z těchto charakteristických znaků.\n"
        }, 
        {
            "chapter": 14, 
            "caption": "", 
            "refs": "156,770", 
            "id": 812, 
            "text": "Jen vírou lze poznat, že tyto charakteristické rysy církve pramení z jejího božského původu. Nicméně jejich dějinné projevy jsou znameními, jež jasně mluví k lidskému rozumu. „Církev,“ připomíná 1. vatikánský koncil, „pro svou vynikající svatost … pro svou všeobecnou jednotu, neotřesitelnou stálost je sama sebou velkým a trvalým důvodem věrohodnosti a nezvratným důkazem svého božského poslání.“ (1. vatikánský koncil: DS 3013.)\n"
        }, 
        {
            "chapter": 14, 
            "caption": "<b>I. Církev je jedna</b><br>„POSVÁTNÉ TAJEMSTVÍ JEDNOTY CÍRKVE\"<small>(2. vatikánský koncil, UR 2.)</small>", 
            "refs": "172,766,797", 
            "id": 813, 
            "text": "<i>Církev je jedna už pro svůj původ</i>: „Nejvyšším vzorem a zdrojem tohoto tajemství je jednota v Trojici osob jednoho Boha, Otce a Syna v Duchu svatém.“ (2. vatikánský koncil, UR 2.) Církev je jedna, protože je dílem <i>jednoho zakladatele</i>: „Vtělený Syn … smířil totiž skrze svůj kříž všechny lidi s Bohem, obnovil jednotu všech v jednom lidu a v jednom těle.“ (2. vatikánský koncil, GS 78.) Církev je <i>jedna svou duší</i>: „Duch svatý, který sídlí ve věřících a naplňuje i řídí celou církev, vytváří ono podivuhodné společenství věřících a tak hluboce všechny v Kristu spojuje, že je zdrojem jednoty církve.“ (2. vatikánský koncil, UR 2.) Patří tedy k samotné podstatě církve, že je jedna:</p><p><small>„Jak úžasné tajemství! Je jediný Otec ve vesmíru, jediný Logos vesmíru a také jediný Duch svatý, všude stejný; a také jediná panna, jež se stala matkou, a já ji rád nazývám církev.“ (Klement Alexandrijský, <i>Paedagogus</i>, 1,6,42.)</small>\n"
        }, 
        {
            "chapter": 14, 
            "caption": "", 
            "refs": "791,873,1202,832", 
            "id": 814, 
            "text": "Nicméně již od počátku se tato „jedna“ církev představuje <i>s velikou rozmanitostí</i>, která pochází jak z různosti Božích darů, tak z různorodosti osob, které tyto dary dostávají. V jednotě Božího lidu se shromažďují rozmanité národy a kultury. Mezi členy církve existuje různost darů, funkcí, podmínek a způsobů života; „v církevním společenství existují místní církve, které si uchovávají vlastní tradice“ (2. vatikánský koncil, LG 13.). Velké bohatství takové rozmanitosti není na překážku jednotě církve. Přesto však hřích a tíže jeho následků stále ohrožují dar jednoty. I apoštol musí vyzývat „… horlivě se snažte zachovávat jednotu ve smýšlení, spojeni poutem pokoje“ (Ef 4,3).\n"
        }, 
        {
            "chapter": 14, 
            "caption": "", 
            "refs": "1827,830,837,173", 
            "id": 815, 
            "text": "Jaká jsou pouta jednoty? Především „láska, neboť ona je svorník dokonalosti“ (Kol 3,14). Avšak jednotu církve v čase zajišťují také viditelná pouta společenství:<br>— vyznávání jediné víry přijaté od apoštolů;<br>— společné slavení bohoslužby, především svátostí;<br>— apoštolská posloupnost skrze svátost kněžství, která udržuje bratrskou svornost Boží rodiny. (Srov. 2. vatikánský koncil, UR 2; také LG 14; CIC, kán. 205.)\n"
        }, 
        {
            "chapter": 14, 
            "caption": "", 
            "refs": "819,830", 
            "id": 816, 
            "text": "„Jediná Kristova církev ...“ je ta, kterou „po svém zmrtvýchvstání náš Spasitel odevzdal Petrovi jako pastýři, jemu a ostatním apoštolům ji svěřil, aby ji šířili a řídili ... Tato církev, ustavená a uspořádaná na zemi jako společnost, subsistuje (... skutečňuje se) v katolické církvi a je řízena Petrovým nástupcem a biskupy ve společenství s ním.“ (2. vatikánský koncil, LG 8.)</p><p><small>Dekret 2. vatikánského koncilu o ekumenismu objasňuje: „Jedině prostřednictvím katolické církve, která je všeobecným nástrojem spásy, je dosažitelná plnost všech prostředků spásy. Věříme totiž, že jedině apoštolskému sboru, jemuž stojí v čele Petr, svěřil Pán všechno bohatství Nového zákona, aby ustavil jedno Kristovo tělo na zemi, k němuž se potřebují plně přivtělit všichni, kdo už patří nějakým způsobem k Božímu lidu.“ (2. vatikánský koncil, UR 3.)</small>\n"
        }, 
        {
            "chapter": 14, 
            "caption": "ZRANĚNÁ JEDNOTA", 
            "refs": "2089", 
            "id": 817, 
            "text": "Ve skutečnosti „v této jedné a jediné Boží církvi už od samého začátku vznikaly určité roztržky, které apoštol ostře kárá a odsuzuje. V pozdějších stoletích však vznikly rozsáhlejší rozpory a nemalé společnosti se odloučily od plného společenství katolické církve, leckdy ne bez viny lidí z obou stran“ (2. vatikánský koncil, UR 3.). K rozštěpením, která zraňují jednotu Kristova Těla (totiž bludařství, odpad a rozkol), (Srov. CIC, kán. 751.) nedochází bez hříchu lidí:</p><p><small>„Kde je hřích, tam je rozrůzněnost, tam jsou schizmata, tam jsou bludy, tam jsou spory. Kde však vládne ctnost, tam je jednota, tam je vzájemnost, jež působí, že všichni věřící jsou jedno srdce a jedna duše.“ (Origenes, <i>Homiliae in Ezechielem</i>, 9, 1: PG 13,732.)</small>\n"
        }, 
        {
            "chapter": 14, 
            "caption": "", 
            "refs": "1271", 
            "id": 818, 
            "text": "Ti, kdo se dnes rodí ve společenstvích vzešlých z takových rozštěpení a dospívají v nich k víře v Krista, „nemohou být viněni z hříchu odloučení a katolická církev k nim přistupuje s bratrskou úctou a láskou ... Vírou ve křtu jsou ospravedlněni a přivtěleni ke Kristu, proto jim právem náleží čestné označení křesťanů a synové katolické církve je oprávněně uznávají za své bratry v Pánu“. (2. vatikánský koncil, UR 3.)\n"
        }, 
        {
            "chapter": 14, 
            "caption": "", 
            "refs": "", 
            "id": 819, 
            "text": "Kromě toho „některé prvky posvěcení a pravdy“ (2. vatikánský koncil, LG 8.) „mohou existovat mimo viditelné hranice katolické církve ...: psané Boží slovo, život milosti, víra, naděje a láska i jiné vnitřní dary Ducha svatého a viditelné prvky“ (2. vatikánský koncil, UR 3; srov. také LG 15.). Kristův duch používá těchto církví a církevních společenství jako nástrojů spásy, jejichž účinnost pochází z té plnosti milosti a pravdy, kterou Kristus dal katolické církvi. Všechna tato dobra pocházejí od Krista a vedou k němu (Srov. 2. vatikánský koncil, UR 3.) a „vybízejí ke katolické jednotě“. (2. vatikánský koncil, LG 8.)\n"
        }, 
        {
            "chapter": 14, 
            "caption": "NA CESTĚ K JEDNOTĚ", 
            "refs": "2748", 
            "id": 820, 
            "text": "Jednotu Kristus udělil své církvi od počátku. Věříme, že „subsistuje neztratitelné v katolické církvi, a doufáme, že bude stále více vzrůstat až do konce věků“ (2. vatikánský koncil, UR 4.). Kristus vždy dává své církvi dar jednoty, ale církev se za ni musí stále modlit a usilovně ji chránit, posilovat a zdokonalovat, aby byla takovou, jakou po ní chce Kristus. Proto se sám Ježíš v hodině svého utrpení modlil a nepřestává prosit Otce za jednotu svých učedníků: „Ať všichni jsou jedno. Jako ty, Otče, ve mně a já v tobě, tak i oni ať jsou v nás, aby svět uvěřil, že ty jsi mě poslal“ (Jan 17,21). Touha po obnovení jednoty všech křesťanů je Kristův dar a výzva Ducha svatého. (Srov. 2. vatikánský koncil, UR 1.)\n"
        }, 
        {
            "chapter": 14, 
            "caption": "", 
            "refs": "827,2791", 
            "id": 821, 
            "text": "Abychom na tuto výzvu patřičně odpověděli, je nutné:<br>— stálé <i>obnovování</i> církve v rostoucí věrnosti svému povolání; takové obnovování je vzpruhou pro hnutí k jednotě; (Srov. 2. vatikánský koncil, UR 6.)<br>— <i>obrácení srdce</i> „k čistšímu životu podle evangelia“ (Srov. 2. vatikánský koncil, UR 7.), protože právě nevěrnost údů ke Kristovu daru je příčinou rozdělení;<br>— <i>společná modlitba</i>; protože „obrácení srdce a svatost života spolu se soukromými i veřejnými modlitbami za jednotu křesťanů je třeba považovat za duši celého ekumenického hnutí a právem je lze nazývat duchovním ekumenismem“ (Srov. 2. vatikánský koncil, UR 8.);<br>— <i>vzájemné bratrské poznávání</i>; (Srov. 2. vatikánský koncil, UR 9.)<br>— <i>ekumenická výchova</i> věřících a zvláště kněží; (Srov. 2. vatikánský koncil, UR 10.)<br>— <i>dialog</i> mezi teology a setkávání křesťanů různých církví a společenství; (Srov. 2. vatikánský koncil, UR 4; 9; 11.)<br>— <i>spolupráce</i> mezi křesťany v různých oblastech služby lidem. (Srov. 2. vatikánský koncil, UR 12.)\n"
        }, 
        {
            "chapter": 14, 
            "caption": "", 
            "refs": "", 
            "id": 822, 
            "text": "Starost o obnovení jednoty „je záležitostí celé církve, věřících i pastýřů“ (Srov. 2. vatikánský koncil, UR 5.). Ale je také třeba si uvědomit, „že tento svatý záměr — znovu usmířit všechny křesťany v jednotě jedné a jediné Kristovy církve — přesahuje lidské síly a schopnosti“. Proto skládáme všechnu svou naději „v Kristovu modlitbu za církev, v lásku Otce k nám a v sílu Ducha svatého“. (Srov. 2. vatikánský koncil, UR 24.)\n"
        }, 
        {
            "chapter": 14, 
            "caption": "<b>II. Církev je svatá</b>", 
            "refs": "459,796,946", 
            "id": 823, 
            "text": "„Církev … je podle naší víry nezrušitelně svatá. Kristus totiž, Boží Syn — který je oslavován zároveň s Otcem i Duchem jako ‘jediný svatý’ — miloval církev jako svou snoubenku a obětoval se za ni, aby ji posvětil. Spojil ji se sebou jako své tělo a vrchovatě ji obdařil darem Ducha svatého k Boží slávě.“ (2. vatikánský koncil, LG 39.) Církev je tedy „svatý Boží lid“ (2. vatikánský koncil, LG 12.), a její členové jsou nazýváni „svatí“. (Srov. Sk 9,13; 1 Kor6,l; 16,1)\n"
        }, 
        {
            "chapter": 14, 
            "caption": "", 
            "refs": "816", 
            "id": 824, 
            "text": "Církev, sjednocená s Kristem, je jím posvěcována; sama se skrze něho a v něm stává <i>posvěcující</i>. Všechna činnost církve směřuje „k posvěcení člověka a oslavě Boha v Kristu“ jako ke svému cíli (2. vatikánský koncil, SC 10.). Jen v církvi je „plnost všech prostředků spásy“ (2. vatikánský koncil, UR 3.), v ní „Boží milostí dosahujeme svatosti“. (2. vatikánský koncil, LG 48.)\n"
        }, 
        {
            "chapter": 14, 
            "caption": "", 
            "refs": "670,2013", 
            "id": 825, 
            "text": "„Církev se totiž už na zemi vyznačuje opravdovou svatostí, třebaže nedokonalou.“ (2. vatikánský koncil, LG 48.) V jejích členech je dokonalá svatost teprve předmětem snažení. „Všechny věřící křesťany, vybavené v každém povolání a stavu tolika a tak velikými prostředky spásy, volá Pán — každého jeho vlastní cestou — k dokonalé svatosti, jako je dokonalý sám Otec.“ (2. vatikánský koncil, LG 11.)\n"
        }, 
        {
            "chapter": 14, 
            "caption": "", 
            "refs": "1827,2658,864", 
            "id": 826, 
            "text": "<i>Láska</i> je duší svatosti, k níž jsou všichni povoláni:„řídí všechny prostředky posvěcení, je jejich duší a dovádí je k cíli.“ (2. vatikánský koncil, LG 42.)</p><p><small>„Pochopila jsem, že má–li církev tělo, složené z různých údů, nechybí jí ten nejpotřebnější, nejušlechtilejší. Pochopila jsem, že církev má srdce a že toto srdce hoří láskou. Pochopila jsem, že jenom láska udržuje údy církve v činnosti. Kdyby láska vyhasla, přestali by apoštolové hlásat evangelium, mučedníci by se zdráhali prolít svou krev … Pochopila jsem, že láska v sobě obsahuje všechna povolání, že láska je všechno, že objímá všechny doby a všechna místa ... jedním slovem, že je věčná!“ (Sv. Terezie od Dítěte Ježíše, Autobiografie, B 3v.)</small>\n"
        }, 
        {
            "chapter": 14, 
            "caption": "", 
            "refs": "827,1425,1426,1427,1428,1429", 
            "id": 827, 
            "text": "„Kristus byl ‘svatý, nevinný, neposkvrněný’, nepoznal hřích a přišel jen usmířit hříchy lidu: <i>v církvi však jsou i hříšníci</i>; je zároveň svatá i stále potřebuje očišťování a jde trvale cestou pokání a obnovy.“ (2. vatikánský koncil. LG 8; srov. také UR 3; 6.) Všichni členové církve, včetně jejích služebníků, musí uznávat, že jsou hříšníci (Srov. 1 Jan 1,8-10.). Ve všech je ještě až do konce časů smíšen plevel hříchu s dobrým zrnem evangelia (Srov. Mt 13,24-30.). Církev tedy shromažďuje hříšníky, dotčené Kristovou spásou a nacházející se stále na cestě k posvěcení:</p><p><small>„Církev je svatá, i když má v sobě hříšníky, protože sama nemá jiný život než život milosti: její členové se posvěcují tím, že žijí z jejího života; jestliže se od jejího života odkloní, upadají do hříchů a zmatků, které znemožňují působení její svatosti. Z toho důvodu církev trpí a dělá pokání za tyto hříchy — má však moc uzdravit z nich své děti Kristovou krví a darem Ducha svatého.“ (Pavel VI., Vyznání víry Božího lidu, 19.)</small>\n"
        }, 
        {
            "chapter": 14, 
            "caption": "", 
            "refs": "1173,2045", 
            "id": 828, 
            "text": "<i>Svatořečením</i> některých věřících, to je slavnostním prohlášením, že tito věřící hrdinsky uskutečňovali ctnosti a ve svém životě byli věrni Boží milosti, církev uznává moc Ducha svatosti, který je v ní, a posiluje naději věřících tím, že jim je dává za vzor a přímluvce (Srov. 2. vatikánský koncil, LG 40; 48-51.). „V nejtěžších situacích církevních dějin vždy stáli u počátku obnovy světci.“ (Jan Pavel II., Apoštolská exhortace <i>Christifideles laici</i>, 16.) Vždyť „skrytým zdrojem a neomylnou mírou apoštolské účinnosti a misijního úsilí církve je její svatost“. (Jan Pavel II., Apoštolská exhortace <i>Christifideles laici</i>, 17.)\n"
        }, 
        {
            "chapter": 14, 
            "caption": "", 
            "refs": "1172,972", 
            "id": 829, 
            "text": "„Církev už došla v blahoslavené Panně k dokonalosti bez poskvrny a vrásky. Věřící se však stále ještě snaží přemáhat hřích a růst ve svatosti. Proto pozvedají oči k Marii“ (2. vatikánský koncil, LG 65.); v ní už je církev celá svatá.\n"
        }, 
        {
            "chapter": 14, 
            "caption": "<b>III. Církev je katolická (všeobecná)</b><br>CO TO ZNAMENÁ „KATOLICKÁ\"?", 
            "refs": "795,815,816", 
            "id": 830, 
            "text": "Slovo „katolická“ znamená „všeobecná“ ve smyslu „celosti“ nebo „úplnosti“. Církev je katolická ve dvojím smyslu:</p><p>Je katolická, protože je v ní přítomen Kristus. „Tam, kde je Kristus Ježíš, tam je katolická církev.“ (Sv. Ignác z Antiochie, <i>Epistula ad Smyrnaeos</i>, 8, 2.) V ní je plnost Kristova Těla spojeného s jeho Hlavou (Srov. Ef 1,22-23.), a to zahrnuje, že od něho dostává „plnost prostředků ke spáse“ (2. vatikánský koncil, AG 6.), jak to on chtěl: přímé a úplné vyznávání víry, úplný svátostný život a kněžství předávané svěcením v apoštolské posloupnosti. V tomto základním smyslu byla církev katolická v den letnic (Srov. 2. vatikánský koncil, AG 4.) a bude jí vždycky až do dne druhého příchodu Páně (parusie).\n"
        }, 
        {
            "chapter": 14, 
            "caption": "", 
            "refs": "849", 
            "id": 831, 
            "text": "Je katolická, protože dostala poslání od Krista pro všechny lidi (Srov. Mt 28,19.):</p><p></small>„Všichni lidé jsou voláni do nového Božího lidu. Proto i když tento lid zůstává jeden a jediný, má se šířit po celém světě a ve všech dobách, aby se splnil záměr našeho Boha, který na počátku stvořil jedinou lidskou přirozenost a rozhodl se své rozptýlené děti nakonec shromáždit vjedno ... Tento celosvětový ráz, jímž se vyznačuje Boží lid, je dar samého Pána; dík jemu katolická církev účinně a trvale směřuje k tomu, aby celé lidstvo se všemi jeho hodnotami přivedla ke spojení s jeho hlavou, Kristem, v jednotě jeho Ducha.“ (2. vatikánský koncil, LG 13.)</small>\n"
        }, 
        {
            "chapter": 14, 
            "caption": "KAŽDÁ MÍSTNÍ (PARTIKULÁRNÍ) CÍRKEV JE „KATOLICKÁ\"", 
            "refs": "814,811", 
            "id": 832, 
            "text": "„Kristova církev je opravdu přítomna ve všech zákonitých místních shromážděních křesťanů, která ve spojení s jejich pastýři Nový zákon nazývá také církvemi … V nich se věřící shromažďují hlásáním Kristova evangelia a v nich se slaví tajemství večeře Páně ... V těchto shromážděních, i když často bývají malá a chudá nebo žijí v rozptýlení, je přítomen Kristus, jehož mocí se sdružuje jedna, svatá, katolická a apoštolská církev.“ (2. vatikánský koncil, LG 26.)\n"
        }, 
        {
            "chapter": 14, 
            "caption": "", 
            "refs": "886", 
            "id": 833, 
            "text": "Místní církví, kterou je především diecéze (nebo eparchie), se rozumí společenství věřících křesťanů ve společenství víry a svátostí s jejich biskupem posvěceným v apoštolské posloupnosti (Srov. 2. vatikánský koncil, ChD 11; CIC, kán. 368-369; CCEO, kán. 177, § 1; 178; 311, § 1; 312.). Tyto místní církve se „utvářejí podle vzoru všeobecné církve“; „v nich existuje a z nich se skládá jedna a jediná katolická církev“. (2. vatikánský koncil, LG 23.)\n"
        }, 
        {
            "chapter": 14, 
            "caption": "", 
            "refs": "882,1369", 
            "id": 834, 
            "text": "Místní církve jsou plně katolické pro společenství s jednou z nich: s římskou církví, „která předsedá v lásce“ (Sv. Ignác z Antiochie, <i>Epistula ad Romanos</i>, 1,1.). „Je totiž nutné, aby se každá církev, to je věřící na každém místě, řídili podle římské církve kvůli jejímu zvlášť významnému postavení.“ (Sv. Irenej z Lyonu, <i>Adversus haereses</i>, 3,3, 2; srov. 1. vatikánský koncil: DS 3057.) „Vždyť od příchodu vtěleného Slova k nám všechny křesťanské církve rozptýlené po všech místech považovaly a považují velkou církev, která je zde [v Římě], za jedinou oporu a základ, protože podle Spasitelova příslibu brány pekel ji nikdy nepřemohly.“ (Sv. Maxim Vyznavač, <i>Opuscula theologica et polemica</i>: PG 91, 137-140.)\n"
        }, 
        {
            "chapter": 14, 
            "caption": "", 
            "refs": "1202", 
            "id": 835, 
            "text": "„Musíme si však dávat pozor, abychom nechápali univerzální církev jen jako souhrn nebo jak — lze–li použít tohoto výrazu — více méně nesourodou federaci jednotlivých zásadně mezi sebou odlišných církví. Podle přání našeho Pána to má být stále jedna a táž církev, univerzální svým povoláním a posláním, třebaže zapouští kořeny v nejrůznějších kulturních prostředích a sociálních a lidských podmínkách a třebaže nabývá v každé části světa jiné tvářnosti a liší se svými vnějšími projevy.“ (Pavel VI., Apoštolská exhortace <i>Evangelii nuntiandi</i>, 62.) Tato bohatá rozmanitost církevních oborů, liturgických obřadů, teologických a duchovních pokladů vlastních „místním církvím dokazuje katolicitu nerozdělené církve“. (2. vatikánský koncil, LG 23.)\n"
        }, 
        {
            "chapter": 14, 
            "caption": "KDO PATŘÍ DO KATOLICKÉ CÍRKVE?", 
            "refs": "831", 
            "id": 836, 
            "text": "„Ke katolické jednotě Božího lidu … jsou povoláni všichni lidé. Různým způsobem k ní patří anebo jsou k ní zaměřeni jak věřící katolíci, tak ostatní věřící v Krista, tak konečně všichni lidé bez výjimky, kteří jsou Boží milostí povoláni ke spáse.“ (2. vatikánský koncil, LG 13.)\n"
        }, 
        {
            "chapter": 14, 
            "caption": "", 
            "refs": "771,815,882", 
            "id": 837, 
            "text": "„Do církevní společnosti jsou plně začleněni ti, kdo mají Kristova Ducha a přijímají celé její zřízení a všechny prostředky spásy v ní ustanovené, a v jejím viditelném organismu se spojují s Kristem — který ho řídí prostřednictvím papeže a biskupů — svazky vyznání víry, svátostí, církevního vedení a společenství. Kdo však nevytrvá v lásce, nedosáhne spásy, i kdyby byl začleněn do církve; zůstává sice v církvi ‘tělem’, ale ne ‘srdcem’.“ (2. vatikánský koncil, LG 14.)\n"
        }, 
        {
            "chapter": 14, 
            "caption": "", 
            "refs": "818,1271,1399", 
            "id": 838, 
            "text": "„Církev ví, že je z mnoha důvodů spojena s těmi, kteří jsou pokřtěni a nazývají se křesťany, avšak nevyznávají celou víru nebo nezachovávají jednotu společenství pod vedením Petrova nástupce.“ (2. vatikánský koncil, LG 15.) „Neboť ti, kdo věří v Krista a řádně přijali křest, jsou v určitém společenství s katolickou církví, i když ne dokonalém.“ (2. vatikánský koncil, UR 3.) <i>S pravoslavnými církvemi</i> je toto společenství tak hluboké, že „chybí jen málo k dosažené plnosti, která opravňuje ke společnému slavení Pánovy eucharistie“. (Pavel VI., proslov ze 14. prosince 1975; srov. 2. vatikánský koncil, UR 13-18.)\n"
        }, 
        {
            "chapter": 14, 
            "caption": "CÍRKEV A NEKŘESŤANÉ", 
            "refs": "856,63,147", 
            "id": 839, 
            "text": "„Lidé, kteří ještě nepřijali evangelium, jsou různými způsoby zaměřeni k Božímu lidu.“ (2. vatikánský koncil, LG 16.)<br><i>Vztah církve k hebrejskému lidu</i>. Církev, Boží lid Nové smlouvy, při zkoumání svého vlastního tajemství, odhaluje své pouto s Židy (Srov. 2. vatikánský koncil, NAe 4.), kteří „jsou první, kteří poznali jméno Hospodina, našeho Boha“ (Římský misál, Velký pátek, 6. přímluvná modlitba.). Na rozdíl od jiných nekřesťanských náboženství židovská víra je již odpovědí na zjevení Boha ve Staré smlouvě. Právě Izraelité „byli přijati za syny, Bůh s nimi bydlel, uzavřel s nimi smlouvu, dal jim zákonodárství, bohoslužbu i zaslíbení. Jejich předkové jsou praotci (izraelského národa) a od nich podle lidské přirozenosti pochází i Kristus“ (Řím 9,4-5), protože „když Bůh někomu něco daruje nebo když někoho povolá, je to neodvolatelné“ (Řím 11,29).\n"
        }, 
        {
            "chapter": 14, 
            "caption": "", 
            "refs": "674,597", 
            "id": 840, 
            "text": "Ostatně, když se uvažuje o budoucnosti, Boží lid Staré smlouvy a nový Boží lid, směřují k obdobným cílům: očekávání příchodu (nebo návratu) Mesiáše. Avšak toto očekávání je na jedné straně zaměřeno na návrat Mesiáše, který zemřel, vstal z mrtvých a byl uznán za Pána a Božího Syna, na druhé straně je zaměřeno na příchod Mesiáše, jehož rysy zůstávají matné, na konci časů: je to očekávání doprovázené dramatem neznalosti anebo zneuznání Ježíše Krista.\n"
        }, 
        {
            "chapter": 14, 
            "caption": "", 
            "refs": "", 
            "id": 841, 
            "text": "<i>Vztahy církve k muslimům</i>. „Plán spásy se však vztahuje i na ty, kteří uznávají Stvořitele, a mezi nimi především na muslimy, kteří prohlašují, že se drží víry Abrahámovy, a klaní se jako my Bohu jedinému, milosrdnému, který bude v poslední den lidi soudit.“ (2. vatikánský koncil, LG 16; srov. také NAe 3.)\n"
        }, 
        {
            "chapter": 14, 
            "caption": "", 
            "refs": "360", 
            "id": 842, 
            "text": "<i>Pouto církve s nekřesťanskými náboženstvími</i> je především společný původ a společný cíl lidského pokolení:</p><p><small>„Všechny národy tvoří přece jedno společenství, mají jeden původ, protože Bůh dal všemu lidstvu přebývat na celém povrchu země. Mají také jeden poslední cíl, Boha. Jeho prozřetelnost, projevy jeho dobroty a spasitelné úmysly se vztahují na všechny lidi, dokud vyvolení nebudou sjednocení ve Svatém městě.“ (2. vatikánský koncil, NAe 1.)</small>\n"
        }, 
        {
            "chapter": 14, 
            "caption": "", 
            "refs": "28,856", 
            "id": 843, 
            "text": "Církev uznává, že v jiných náboženstvích je hledání ještě „v mlhavých stopách a obrazech“ neznámého, ale blízkého Boha, „vždyť všem dává život, dech a všechno ... a chce, aby všichni lidé byli spaseni“. Proto církev všechno „dobré a pravdivé považuje za přípravu na evangelium, za dar od Boha, jenž osvěcuje každého člověka, aby nakonec měl život“. (2. vatikánský koncil, LG 16; srov. také NAe 2; Pavel VI., Apoštolská exhortace <i>Evangelii nuntiandi</i>, 53.)\n"
        }, 
        {
            "chapter": 14, 
            "caption": "", 
            "refs": "29", 
            "id": 844, 
            "text": "Avšak lidé ve svém náboženském chování ukazují také své meze a chyby, které v nich znetvořují Boží obraz:</p><p><small>„Často ovšem lidé, oklamaní Zlým, upadli do pošetilých myšlenek, zaměnili Boží pravdu za lež a sloužili raději tvorům než Stvořiteli, anebo žijí a umírají na tomto světě bez Boha a jsou vydáni napospas krajnímu zoufalství.“ (2. vatikánský koncil, LG 16.)</small>\n"
        }, 
        {
            "chapter": 14, 
            "caption": "", 
            "refs": "30,953,1219", 
            "id": 845, 
            "text": "Právě proto, aby znovu shromáždil všechny své děti, rozptýlené a zbloudilé kvůli hříchu, Otec chtěl svolat celé lidstvo v církvi svého Syna. Církev je místo, kde lidstvo má znovu najít jednotu a spásu. Je „usmířeným světem“ (Sv. Augustin, <i>Sermones</i>, 96, 7, 9: PL 38, 588.). Je lodí, která „s napjatými plachtami Pánova kříže pod vanutím Ducha svatého bezpečně pluje v tomto světě“ (Sv. Ambrož, <i>De virginitate</i>, 18, 119:PL 16, 297B.); podle jiného obrazu, který rádi užívali církevní otcové, je Noemovou archou, která jediná zachraňuje před potopou. (Srov. I Petr 3,20-21.)\n"
        }, 
        {
            "chapter": 14, 
            "caption": "„MIMO CÍRKEV NENÍ SPÁSY\"", 
            "refs": "161,1257", 
            "id": 846, 
            "text": "Jak se má rozumět tomuto tvrzení, které často opakovali církevní otcové? Je–li formulováno kladně, znamená, že veškerá spása pochází od Krista–hlavy skrze církev, která je jeho tělem:</p><p><small>„Posvátný sněm ... na základě Písma svatého a tradice učí, že tato putující církev je nutná ke spáse. Neboť jedině Kristus je prostředník a cesta ke spáse a on se pro nás stává přítomným ve svém těle, církvi. On sám výslovným zdůrazněním nutnosti víry a křtu potvrdil zároveň i nutnost církve, do které lidé vstupují křtem jako branou. Proto by nemohli být spaseni ti lidé, kteří vědí, že Bůh prostřednictvím Ježíše Krista založil církev jako nezbytnou, a přesto by nechtěli do ní vstoupit anebo v ní vytrvat.“ (2. vatikánský koncil, LG 14.)</small>\n"
        }, 
        {
            "chapter": 14, 
            "caption": "", 
            "refs": "", 
            "id": 847, 
            "text": "Toto tvrzení se nevztahuje na ty, kteří bez vlastní viny neznají Krista a církev:</p><p><small>„Věčné spásy mohou dosáhnout všichni, kdo bez vlastní viny neznají Kristovo evangelium a jeho církev, avšak s upřímným srdcem hledají Boha a snaží se pod vlivem milosti skutečně plnit jeho vůli, jak ji poznávají z hlasu svědomí.“ (2. vatikánský koncil, LG 16; srov. Kongregace pro nauku víry, dopis bostonskému arcibiskupovi z 8. srpna 1949: DS 3866-3872.)</small>\n"
        }, 
        {
            "chapter": 14, 
            "caption": "", 
            "refs": "1260", 
            "id": 848, 
            "text": "„Bůh si může cestami, které jsou známy jen jemu, přivést lidi, kteří bez vlastní viny neznají evangelium, k víře, bez níž se mu nelze líbit (Srov. Žid 11,6.), přesto však připadá církvi povinnost a zároveň i svaté právo hlásat evangelium“ všem lidem. (2. vatikánský koncil, AG 7.)\n"
        }, 
        {
            "chapter": 14, 
            "caption": "MISIE - POŽADAVEK VŠEOBECNOSTI CÍRKVE", 
            "refs": "738,767", 
            "id": 849, 
            "text": "<i>Misijní příkaz.</i> „Církev byla poslána Bohem k národům světa, aby byla ‘všeobecnou svátostí spásy’. Proto se snaží, vedena nejvnitřnějšími požadavky své katolicity a poslušností k svému Zakladateli, hlásat evangelium všem lidem.“ (2. vatikánský koncil, AG 1.) „Jděte tedy, získejte za učedníky všechny národy, křtěte je ve jménu Otce i Syna i Ducha svatého a učte je zachovávat všechno, co jsem vám přikázal. Hle, já jsem s vámi po všechny dny až do konce světa“ (Mt 28,19-20).\n"
        }, 
        {
            "chapter": 14, 
            "caption": "", 
            "refs": "257,730", 
            "id": 850, 
            "text": "<i>Původ a cíl misie</i>. Misionářský příkaz Pána má svůj původní pramen ve věčné lásce Nejsvětější Trojice“ „Putující církev je svou podstatou misionářská, protože odvozuje svůj původ z poslání Syna a z poslání Ducha svatého podle plánu Boha Otce.“ (2. vatikánský koncil, AG 2.) Konečným cílem misie není nic jiného, než aby se lidé podíleli na společenství, které existuje mezi Otcem a Synem v jejich Duchu lásky. (Srov. Jan Pavel II., encyklika <i>Redemptoris missio</i>, 23.)\n"
        }, 
        {
            "chapter": 14, 
            "caption": "", 
            "refs": "221,429,74,217,2104,890", 
            "id": 851, 
            "text": "<i>Proč misie?</i> Církev odevždy odvozovala povinnost a čerpala sílu své misionářské horlivosti z Boží <i>lásky</i> ke všem lidem: „Kristova láska nás nutí ...“ (2 Kor 5,14) (Srov. 2. vatikánský koncil, AA 6; Jan Pavel II., encyklika <i>Redemptoris missio</i>, 11.). Bůh opravdu „chce, aby se všichni lidé zachránili a došli k poznání pravdy“ (1 Tim 2,4). Bůh chce spásu všech skrze poznání pravdy. Spása se nachází v pravdě. Ti, kteří poslouchají hnutí Ducha pravdy, jsou již na cestě ke spáse; avšak církev, které byla svěřena tato pravda, musí jít vstříc jejich touze, aby jim ji přinesla. Právě proto, že církev věří ve všeobecný plán spásy, musí být misionářská.\n"
        }, 
        {
            "chapter": 14, 
            "caption": "", 
            "refs": "2044,2473", 
            "id": 852, 
            "text": "<i>Cesty misie</i>. „Duch svatý je opravdu hlavní osobou pro celé poslání církve.“ (Jan Pavel II., encyklika <i>Redemptoris missio</i>, 21.) Je to on, který vede církev po cestách misie. Tato je „pokračováním a dějinným rozvíjením poslání samého Krista, který byl poslán hlásat radostnou zvěst chudým. Proto církev musí jít pod vedením Ducha svatého stejnou cestou, jakou šel Kristus, totiž cestou chudoby, poslušnosti, služby a sebeobětování až k smrti, nad kterou Pán zvítězil svým zmrtvýchvstáním.“ (2. vatikánský koncil, AG 5.) Tak se stává „krev mučedníků semenem křesťanů“. (Tertulián, <i>Apologeticus</i>, 50, 13: PL 1,603.)\n"
        }, 
        {
            "chapter": 14, 
            "caption": "", 
            "refs": "1428,2443", 
            "id": 853, 
            "text": "Při svém putování církev zakouší, „jak veliká vzdálenost dělí poselství, které přináší, od lidské slabosti těch, jimž bylo evangelium svěřeno“ (2. vatikánský koncil, GS 43.). Jen když bude bez ustání dělat „pokání a obnovu“ (2. vatikánský koncil, LG 8; srov. 15.) a „kráčet úzkou cestou kříže“ (2. vatikánský koncil, AG 1.), může Boží lid rozšířit Kristovo království (Srov. Jan Pavel II., encyklika <i>Redemptoris missio</i>, 12-20.). Vždyť „jako Kristus vykonal dílo vykoupení v chudobě a v pronásledování, tak je i církev povolána vydat se toutéž cestou, aby lidem zprostředkovala plody spásy.“ (2. vatikánský koncil, LG 8.)\n"
        }, 
        {
            "chapter": 14, 
            "caption": "", 
            "refs": "2105,1204", 
            "id": 854, 
            "text": "Církev skrze své vlastní poslání „jde spolu s celým lidstvem, sdílí s ním týž pozemský osud a je jakoby kvas a duše lidské společnosti, kterou má v Kristu obnovit a přetvořit v Boží rodinu“ (2. vatikánský koncil, GS 40.). Misionářské úsilí tedy vyžaduje <i>trpělivost</i>. Začíná hlásáním evangelia národům a skupinám, které ještě nevěří v Krista (Srov. Jan Pavel II., encyklika <i>Redemptoris missio</i>, 42-47.); pokračuje vytvářením křesťanských společenství, které „jsou znamením Boží přítomnosti ve světě“ (2. vatikánský koncil, AG 15.), a zakládáním místních církví (Srov. Jan Pavel II., encyklika <i>Redemptoris missio</i>, 48-49.); podněcuje proces inkulturace, aby se evangelium mohlo vtělit do kultur jednotlivých národů (Srov. Jan Pavel II., encyklika <i>Redemptoris missio</i>, 52-54.); přitom nezůstane ušetřena neúspěchů. „Pokud jde o lidi, skupiny a národy, církev jen postupně s nimi přichází do styku a proniká do nich a tak je přijímá do katolické plnosti.“ (2. vatikánský koncil, AG 6.)\n"
        }, 
        {
            "chapter": 14, 
            "caption": "", 
            "refs": "821", 
            "id": 855, 
            "text": "Církevní misie vyžaduje úsilí o <i>jednotu křesťanů</i> (Srov. Jan Pavel II., encyklika <i>Redemptoris missio</i>, 50.). Vždyť také „rozdělení křesťanů brání církvi uskutečnit plnost katolicity jí vlastní v těch synech, kteří jsou k ní sice křtem přidruženi, ale jsou odloučeni od plného společenství s ní. I pro církev samu se tak stává obtížnějším projevovat v životní skutečnosti plnost katolicity po všech stránkách“. (2. vatikánský koncil, UR 4.)\n"
        }, 
        {
            "chapter": 14, 
            "caption": "", 
            "refs": "839,843", 
            "id": 856, 
            "text": "Misionářská činnost zahrnuje <i>ohleduplný dialog</i> s těmi, kteří ještě nepřijímají evangelium (Srov. Jan Pavel II., encyklika <i>Redemptoris missio</i>, 55.). Věřící mohou z tohoto dialogu vytěžit pro sebe prospěch tím, že se lépe naučí poznávat „cokoli z pravdy a milosti“ existující „vlivem tajemné Boží přítomnosti už u pohanských národů“ (2. vatikánský koncil, AG 9.). Jestliže totiž hlásají radostnou zvěst těm, kteří ji neznají, je to kvůli tomu, aby upevňovali, doplňovali a povznášeli pravdu a dobro, které Bůh rozšířil mezi lidmi a národy, a aby je očišťovali od omylu a zla „k Boží slávě, k zahanbení zlého ducha a ke štěstí člověka“. (2. vatikánský koncil, AG 9.)\n"
        }, 
        {
            "chapter": 14, 
            "caption": "<b>IV. Církev je apoštolská</b>", 
            "refs": "75,171,880,1575", 
            "id": 857, 
            "text": "Církev je apoštolská, protože je založena na apoštolech, a to v trojím smyslu:<br>— byla a zůstává vybudována na „základě apoštolů“ (Ef 2,20) (Srov. Zj 21,14.), svědků, které s misijním posláním rozeslal sám Kristus (Srov. Mt 28,16-20; Sk 1,8; 1 Kor 9.1: 15,7-8; Gal 1,1; atd.);<br>— s pomocí Ducha, který v ní přebývá, střeží a předává učení (Srov. Sk 2,42.), cenný poklad, zdravá slova, která slyšela od apoštolů (Srov. 2 Tim 1,13-14.);<br>— až do návratu Krista je i nadále poučována, posvěcována a vedena apoštoly, díky jejich nástupcům v pastorálním poslání: biskupskému sboru, „jenž má na pomoc kněze, spolu s Petrovým nástupcem a nejvyšším pastýřem církve“. (2. vatikánský koncil, AG 5.)</p><p><small> „Ty ... Pastýř věčný: svůj lid nikdy neopouštíš a skrze svaté apoštoly jej ustavičně chráníš; vždyť v pastýřích, kteří podle tvé vůle vedou tvou církev, je uprostřed nás tvůj Syn.“ (Římský misál, preface\t1. o apoštolech.)</small>\n"
        }, 
        {
            "chapter": 14, 
            "caption": "POSLÁNÍ APOŠTOLŮ", 
            "refs": "551,425,1086", 
            "id": 858, 
            "text": "Ježíš je poslán Otcem. Na začátku své veřejné činnosti „zavolal k sobě ty, které sám chtěl … A ustanovil jich dvanáct, aby byli s ním, protože je chtěl posílat kázat“ (Mk 3,13-14). Od té chvíle budou jeho „poslaní“ [to je význam řeckého termínu „apostoloi“]. V nich Ježíš pokračuje ve svém poslání: „Jako Otec poslal mne, tak i já posílám vás“ (Jan 20,21) (Srov. Jan 13,20; 17,18.). Jejich služba je tedy pokračováním jeho poslání: „Kdo vás přijímá, mne přijímá,“ říká Dvanácti (Mt 10,40). (Srov. Lk 10,16.)\n"
        }, 
        {
            "chapter": 14, 
            "caption": "", 
            "refs": "876", 
            "id": 859, 
            "text": "Ježíš připojuje apoštoly k poslání, které dostal od Otce. Jako „Syn nemůže sám ze sebe konat nic“ (Jan 5,19.30), ale dostává všechno od Otce, který ho poslal, tak ti, které Ježíš posílá, nemohou bez něho dělat nic (Srov. Jan 15,5.), od něho dostávají příkaz k misijnímu poslání a moc je vykonat. Kristovi apoštolové tedy vědí, že Bůh je učinil způsobilými „sloužit nové smlouvě“ (2 Kor 3,6), že je učinil „Božími služebníky“ (2 Kor 6,4), „Kristovými vyslanci“ (2 Kor 5,20), „Kristovými služebníky a správci Božích tajemství“ (1 Kor 4,1).\n"
        }, 
        {
            "chapter": 14, 
            "caption": "", 
            "refs": "642,765,1536", 
            "id": 860, 
            "text": "V poslání apoštolů je jeden nepřenosný prvek: být vyvolenými svědky Pánova vzkříšení a základy církve. V jejich poslání je však i jeden prvek trvalý. Kristus jim totiž slíbil, že <i>s nimi</i> zůstane až do skonání věků. (Srov.\tMt 28,20.) „Božské poslání, které svěřil Kristus apoštolům, bude trvat až do konce světa, neboť evangelium, které mají předávat, je pro církev ve všech dobách zdrojem veškerého života. Proto se apoštolové v této hierarchicky uspořádané společnosti postarali o ustanovení svých nástupců. (2. vatikánský koncil. LG 20.)\n"
        }, 
        {
            "chapter": 14, 
            "caption": "BISKUPOVÉ - NÁSTUPCI APOŠTOLŮ", 
            "refs": "77,1087", 
            "id": 861, 
            "text": "„Apoštolové měli při své službě nejen různé pomocníky, nýbrž — aby poslání, které jim bylo svěřeno, pokračovalo i po jejich smrti — odkázali jakoby ve formě závěti svým bezprostředním spolupracovníkům úkol dobudovat a upevnit dílo, které započali. Doporučili jim, aby dbali o celé stádo, v kterém je Duch svatý ustanovil, aby pásli Boží církev. Ustanovili tedy takové muže a navíc jim dali příkaz, aby po jejich smrti převzali službu jiní osvědčení muži.“ (2. vatikánský koncil, LG 20.: srov. sv. Klement Římský, <i>Epistula ad Corinthios</i>, 42;44.)\n"
        }, 
        {
            "chapter": 14, 
            "caption": "", 
            "refs": "880,1556", 
            "id": 862, 
            "text": "„Jako trvá úřad, který svěřil Pán zvlášť Petrovi, prvnímu z apoštolů, a který má přecházet na jeho nástupce, tak trvá i úřad apoštolů pověřený pasením církve, který má stále vykonávat posvátný biskupský stav.“ Proto církev učí, že „biskupové nastoupili z Božího ustanovení na místo apoštolů jako pastýři církve; kdo tedy poslouchá je, poslouchá Krista, kdo však pohrdá jimi, pohrdá Kristem a tím, kdo Krista poslal“. (2. vatikánský koncil, LG 20.)\n"
        }, 
        {
            "chapter": 14, 
            "caption": "APOŠTOLÁT", 
            "refs": "900,2472", 
            "id": 863, 
            "text": "Celá církev je apoštolská, neboť zůstává ve společenství víry a života se svým původem, skrze nástupce svatého Petra a apoštolů. Celá církev je apoštolská, neboť je „poslaná“ do celého světa; všichni členové církve se podílejí na tomto poslání, i když různým způsobem. „Křesťanské povolání je svou povahou také povolání k apoštolátu.“ „Apoštolátem se nazývá“ „veškerá činnost tajemného Těla“ zaměřená na „šíření Kristova království všude na světě“. (2. vatikánský koncil, AA 2.)\n"
        }, 
        {
            "chapter": 14, 
            "caption": "", 
            "refs": "828,824,1324", 
            "id": 864, 
            "text": "„Protože Kristus, poslaný Otcem, je zdroj a počátek veškerého apoštolátu církve, je zřejmé, že plodnost apoštolátu“, jak posvěcených služebníků, tak „laiků, závisí na jejich živém spojení s Kristem.“ (2. vatikánský koncil, AA 4; srov. Jan 15,5.) Podle povolání, dobových požadavků, různých darů Ducha svatého, nabývá apoštolát různých forem. Avšak „duší veškerého apoštolátu“ (2. vatikánský koncil, AA 3.) zůstane vždycky láska čerpaná především z eucharistie.\n"
        }, 
        {
            "chapter": 14, 
            "caption": "", 
            "refs": "811,541", 
            "id": 865, 
            "text": "Církev je <i>jedna, svatá, katolická a apoštolská</i> ve své nejhlubší a konečné totožnosti, protože právě v ní už existuje a na konci časů se dovrší „nebeské království“, „Boží království“ (Srov. Zj 19,6.), které přišlo v osobě Krista a které v srdci těch, kteří jsou k němu přivtěleni, tajemně roste až do svého plného projevení navenek při konečném Kristově příchodu. Tehdy <i>všichni</i> jím vykoupení lidé, kteří se v něm stali „<i>svatí</i> a bez poskvrny“ před Bohem „v lásce“ (Ef 1,4), budou shromážděni jako <i>jediný</i> Boží lid, „choť Beránkova“ (Srov. Zj 21,9.), „svaté město“, které sestupuje „z nebe od Boha a září Boží vznešeností“ (Zj 21,10-11); má „hradby s dvanácti základními kameny a na nich dvanáct jmen <i>dvanácti Beránkových apoštolů</i>“ (Zj 21,14).\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 866, 
            "text": "<em>Církev je <b>jedna</b>: má jednoho Pána, vyznává jednu víru, rodí se z jednoho křtu, tvoří jen jedno tělo, oživované jedním Duchem k jedné naději (Srov. Ef 4,3-5.), jejímž naplněním budou překonávat všechna rozdělení.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 867, 
            "text": "<em>Církev je <b>svatá</b>: přesvatý Bůh je jejím původcem; Kristus, její ženich, se za ni obětoval, aby ji posvětil; Duch svatosti ji oživuje. I když jsou v ní hříšní lidé, přesto je bez poskvrny: „ex maculatis immaculata“. Její svatost září ve svatých; v Marii už je celá svatá.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 868, 
            "text": "<em>Církev je <b>katolická (všeobecná)</b>: hlásá celou víru; nese v sobě a spravuje plnost prostředků ke spáse; je poslána ke všem národům; obrací se ke všem lidem; objímá všechny doby; „svou podstatou je misionářská“. (2. vatikánský koncil, AG 2.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 869, 
            "text": "<em>Církev je <b>apoštolská</b>: je zbudována na pevných základech: na dvanácti Beránkových apoštolech (Srov. Zj 21,14.); je nezničitelná (Srov. Mt 16,18.); je neomylně uchovávána v pravdě; Kristus ji řídí prostřednictvím Petra a ostatních apoštolů, přítomných v jejich nástupcích, papeži a biskupském sboru.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 870, 
            "text": "<em>„To je jediná Kristova církev, kterou vyznáváme ve vyznání víry jako jednu, svatou, katolickou (všeobecnou) a apoštolskou … subsistuje (... uskutečňuje se) v katolické církvi a je řízena Petrovým nástupcem a biskupy ve společenství s ním, i když i mimo její organismus je mnoho prvků posvěcení a pravdy.“ (2. vatikánský koncil, LG 8.)</em>\n"
        }, 
        {
            "chapter": 14, 
            "caption": "4. odstavec<br><b>VĚŘÍCÍ - HIERARCHIE, LAIKOVÉ, ZASVĚCENÝ ŽIVOT</b>", 
            "refs": "1268,1269,782,783,784,785,786", 
            "id": 871, 
            "text": "„Křesťané jsou lidé, kteří byli křtem vtěleni do Krista, stali se Božím lidem, a z toho důvodu jsou účastni, každý svým způsobem, Kristova úřadu kněžského, prorockého a královského; podle svého vlastního postavení jsou povoláni k poslání, které svěřil Bůh církvi, aby je plnila ve světě.“ (CIC, kán. 204, 1; srov. 2. vatikánský koncil, LG 31.)\n"
        }, 
        {
            "chapter": 14, 
            "caption": "", 
            "refs": "1934,794", 
            "id": 872, 
            "text": "„Na základě znovuzrození v Kristu jsou si všichni křesťané skutečně rovni co do důstojnosti i činnosti. Na základě této rovnosti všichni spolupůsobí na rozvoji Těla Kristova, každý podle svého postavení a úkolů.“ (CIC, kán. 208: srov. 2. vatikánský koncil, LG 32.)\n"
        }, 
        {
            "chapter": 14, 
            "caption": "", 
            "refs": "814,1937", 
            "id": 873, 
            "text": "I rozdíly, které Pán stanovil mezi údy svého těla, mají sloužit jednotě církve a jejímu poslání. „V církvi jsou totiž různé služby, ale jedno poslání. Apoštolům a jejich nástupcům svěřil Kristus úkol učit, posvěcovat a řídit jeho jménem a mocí. Avšak i laici, když se jim dostalo účasti na Kristově kněžském, prorockém a královském úřadě, plní v církvi i ve světě svůj podíl na poslání celého Božího lidu.“ (2. vatikánský koncil, AA 2.) Konečně jak z posvěcených služebníků, tak z laiků „pocházejí křesťané, kteří uskutečňováním evangelijních rad … se svým zvláštním způsobem zasvěcují Bohu a pomáhají církvi v jejím spásonosném poslání“. (CIC, kán. 207, 2.)\n"
        }, 
        {
            "chapter": 14, 
            "caption": "<b>I. Hierarchické zřízení církve</b><br>PROČ JE CÍRKEVNÍ SLUŽBA?", 
            "refs": "1544", 
            "id": 874, 
            "text": "Sám Kristus je původcem služby v církvi. On tuto službu ustanovil, dal jí pravomoc a poslání, zaměření a cíl:</p><p><small>„K vedení a neustálému vzrůstu Božího lidu ustanovil Kristus Pán ve své církvi různé služby, které jsou určeny pro dobro celého Těla. Služebníci, kteří jsou vybaveni posvátnou mocí, slouží totiž svým bratřím, aby všichni, kteří patří do Božího lidu ... dosáhli spásy.“ (2. vatikánský koncil, LG 18.)</small>\n"
        }, 
        {
            "chapter": 14, 
            "caption": "", 
            "refs": "166,1548,1536", 
            "id": 875, 
            "text": "„Jak v něj mohou uvěřit, když o něm ještě neslyšeli? Jak o něm však mohou uslyšet bez hlasatele? Ale jak mohou hlásat, jestliže nebyli posláni?“ (Řím 10,14-15). Nikdo nemůže hlásat evangelium sám sobě, ani jednotlivec, ani společenství. „Víra je tedy z hlásání“ (Řím 10,17). Nikdo si nemůže sám dát zmocnění a poslání hlásat evangelium. Ten, koho Pán posílá, nemluví a nejedná ze své autority, nýbrž v síle autority Kristovy; nemluví ke společenství jako jeho člen, ale mluví k němu Kristovým jménem. Nikdo nemůže udělit sám sobě milost. Ta musí být dána a poskytnuta. To předpokládá, že existují služebníci milosti, které Kristus zplnomocnil a oprávnil. Od něho dostávají biskupové a kněží posláni a zmocnění [„posvátnou moc“] jednat „v osobě Krista, hlavy“, jáhni pak moc sloužit Božímu lidu v „diakonii“ liturgie, slova a lásky, ve společenství s biskupem a jeho sborem kněží. Tu službu, jejímž prostřednictvím ti, které Kristus poslal, vykonávají a dávají jako Boží dar to, co sami od sebe nemohou vykonat ani dát, církevní tradice nazývá „svátostí“. Církevní služba je udělována skrze zvláštní svátost.\n"
        }, 
        {
            "chapter": 14, 
            "caption": "", 
            "refs": "1551,427", 
            "id": 876, 
            "text": "Se svátostnou povahou takového církevního stavu je niterně spojen jeho <i>služební charakter</i>. Poněvadž služebníci zcela závisí na Kristu, který jim uděluje poslání i pravomoc, jsou opravdu „služebníci Krista“ (Srov. Řím 1,1.), podle příkladu toho, který pro nás dobrovolně na sebe vzal „přirozenost služebníka“ (Flp 2,7). Protože slova a milost, jejichž jsou služebníky, nepatří jim, nýbrž Kristu, a ten jim je svěřil pro druhé, stávají se dobrovolně služebníky všech. (Srov. 1 Kor 9,19.)\n"
        }, 
        {
            "chapter": 14, 
            "caption": "", 
            "refs": "1559", 
            "id": 877, 
            "text": "Stejně tak je svátostné povaze církevní služby vlastní, že má <i>kolegiální charakter</i>. Vždyť Pán Ježíš hned na počátku své veřejné činnosti ustanovil Dvanáct, kteří „byli zárodky nového Izraele a zároveň počátkem posvátné hierarchie“ (2. vatikánský koncil, AG 5.). Byli společně vyvoleni a také jsou společně posláni; jejich bratrské spojení bude sloužit bratrskému společenství všech věřících a bude jakýmsi odleskem a svědectvím společenství božských osob. (Srov. Jan 17,21-23.) Proto každý biskup vykonává svou službu v rámci biskupského sboru, ve spojení s římským biskupem, nástupcem svatého Petra a hlavou sboru; kněží vykonávají svou službu v rámci diecézního kněžstva, pod vedením svého biskupa.\n"
        }, 
        {
            "chapter": 14, 
            "caption": "", 
            "refs": "1484", 
            "id": 878, 
            "text": "Konečně je vlastní posvátné povaze církevní služby to, že má <i>osobní charakter</i>. I když Kristovi služebníci působí ve společenství, přesto vždy jednají také osobně. Každý je osobně povolán: „Ty mě následuj!“ (Jan 21,22) (Srov. Mt 4,19.21; Jan 1,43.), aby byl ve společném poslání osobním svědkem, osobně odpovědným tomu, který uděluje poslání. Jedná „v jeho osobě“ a pro osoby: „Já tě křtím ve jménu Otce ...“; „Já tě rozhřešuji ...“\n"
        }, 
        {
            "chapter": 14, 
            "caption": "", 
            "refs": "", 
            "id": 879, 
            "text": "Proto je svátostná služba v církvi službou, která se vykonává ve jménu Krista. Má osobní charakter a kolegiální formou. To se potvrzuje jak ve vztazích mezi biskupským sborem a jeho hlavou, nástupcem svatého Petra, tak ve vztazích mezi pastorální odpovědností biskupa za svou místní církev a péčí celého biskupského sboru o všeobecnou církev.\n"
        }, 
        {
            "chapter": 14, 
            "caption": "BISKUPSKÝ SBOR A JEHO HLAVA, PAPEŽ", 
            "refs": "552,862", 
            "id": 880, 
            "text": "Kristus ustanovil Dvanáct „jako sbor nebo stálou skupinu, které dal do čela Petra, vyvoleného z nich samých“ (2. vatikánský koncil, LG 19.). „Jako z rozhodnutí Pána svatý Petr a ostatní apoštolové tvoří jeden apoštolský sbor, právě tak jsou odpovídajícím způsobem mezi sebou spojeni římský biskup, Petrův nástupce, a biskupové, nástupci apoštolů.“ (2. vatikánský koncil, LG 22; srov. CIC, kán. 330.)\n"
        }, 
        {
            "chapter": 14, 
            "caption": "", 
            "refs": "553,642", 
            "id": 881, 
            "text": "Pán udělal skálu své církve pouze ze Šimona, kterému dal jméno Petr. Jemu svěřil klíče (Srov. Mt 16,18-19.); jeho ustanovil pastýřem celého stádce. (Srov. Jan 21,15-17.) „Je však známo, že moc svazovat a rozvazovat, která byla dána Petrovi, byla udělena také sboru apoštolů, spojenému se svou hlavou.“ (2. vatikánský koncil, LG 22.) Tento pastýřský úřad Petra i ostatních apoštolů tvoří jeden ze základů církve; pokračují v něm biskupové pod papežovým prvenstvím.\n"
        }, 
        {
            "chapter": 14, 
            "caption": "", 
            "refs": "834,1369,837", 
            "id": 882, 
            "text": "<i>Papež</i>, římský biskup a nástupce svatého Petra, „je trvalý a viditelný zdroj a základ jednoty biskupů i celého množství věřících“ (2. vatikánský koncil, LG 23.). „Římský biskup ze svého úřadu Kristova náměstka a pastýře celé církve má totiž nad církví plnou, nejvyšší a všeobecnou pravomoc a je oprávněn ji vždycky svobodně uplatňovat.“ (2. vatikánský koncil, LG 22; srov. také ChD 2; 9.)\n"
        }, 
        {
            "chapter": 14, 
            "caption": "", 
            "refs": "", 
            "id": 883, 
            "text": "„<i>Biskupský sbor</i> či těleso má však pravomoc, jen když se chápe spolu s římským biskupem, Petrovým nástupcem, jakožto hlavou sboru.“ Jako takový je tento sbor „spolu se svou hlavou, římským biskupem, a nikdy bez této hlavy, také nositelem nejvyšší a plné pravomoci nad celou církví“. (2. vatikánský koncil, LG 22; srov. CIC, kán. 336.)\n"
        }, 
        {
            "chapter": 14, 
            "caption": "", 
            "refs": "", 
            "id": 884, 
            "text": "„Biskupský sbor vykonává moc nad celou církví slavnostním způsobem na obecném sněmu.“ (CIC, kán. 337, 1.) „O všeobecném církevním sněmu se dá mluvit jen tehdy, je–li Petrovým nástupcem jako takový potvrzen nebo aspoň přijat.“ (2. vatikánský koncil, LG 22.)\n"
        }, 
        {
            "chapter": 14, 
            "caption": "", 
            "refs": "", 
            "id": 885, 
            "text": "„Tím, že je tento sbor složen z mnoha jedinců, vyjadřuje rozmanitost a všeobecnost Božího lidu; tím, že je sdružen pod jednou hlavou, vyjadřuje jednotu Kristova stádce. (2. vatikánský koncil, LG 22.)\n"
        }, 
        {
            "chapter": 14, 
            "caption": "", 
            "refs": "1560,833,2448", 
            "id": 886, 
            "text": "„Jednotliví <i>biskupové</i> jsou ... viditelným zdrojem a základem jednoty ve svých místních církví.“ (2. vatikánský koncil, LG 23.) Jako takoví „vykonávají svou pastýřskou správu nad částí Božího lidu, která jim byla svěřena“ (2. vatikánský koncil, LG 23.); a v tom jim pomáhají kněží a jáhnové. Ale poněvadž jsou členy biskupského sboru, každý z nich se podílí na péči o všechny církve (Srov. 2. vatikánský koncil, ChD 3.), a vykonávají ji především tím, že „dobře řídí vlastní církev jako díl všeobecné církve“, a tak přispívá „k dobru celého tajemného Těla, které je také tělem církví“. (2. vatikánský koncil, LG 23.) Taková péče se bude zvláště týkat chudých (Srov. Gal 2,10.), pronásledovaných pro víru, jakož i misionářů, kteří působí ve všech končinách země.\n"
        }, 
        {
            "chapter": 14, 
            "caption": "", 
            "refs": "", 
            "id": 887, 
            "text": "Místní církve, které jsou si blízké a mají stejnorodou kulturu, vytvářejí církevní provincie nebo větší celky nazývané patriarchy nebo oblasti (Srov. Kánon apoštolů, 34.). Biskupové těchto seskupení se mohou shromáždit na synodech nebo provinčních koncilech. Podobně i biskupské konference mohou dnes mnohostranně a plodně přispívat k tomu, aby „sborové smýšlení nacházelo výraz v konkrétní realizaci“. (2. vatikánský koncil, LG 23.)\n"
        }, 
        {
            "chapter": 14, 
            "caption": "ÚKOL VYUČOVAT", 
            "refs": "2068,2032-2040,85-87", 
            "id": 888, 
            "text": "Biskupové se svými pomocníky, kněžími, „mají především povinnost hlásat všem Boží evangelium“ (2. vatikánský koncil, PO 4.), podle příkazu Pána (Srov. Mk 16,15.). „Jsou zvěstovatelé víry, kteří přivádějí ke Kristu nové učedníky; jsou také autentičtí, tj. Kristovou autoritou obdaření učitelé.“ (2. vatikánský koncil, LG 25.)\n"
        }, 
        {
            "chapter": 14, 
            "caption": "", 
            "refs": "92", 
            "id": 889, 
            "text": "Kristus, který je pravda, chtěl, aby se jeho církev podílela na jeho neomylnosti, a tak ji uchoval v čistotě víry předané apoštoly. Skrze „nadpřirozený smysl víry“ se Boží lid „pevně drží víry“ pod vedením živého učitelského úřadu církve. (Srov. 2. vatikánský koncil, LG 12; také DV 10.)\n"
        }, 
        {
            "chapter": 14, 
            "caption": "", 
            "refs": "851,1785", 
            "id": 890, 
            "text": "Poslání učitelského úřadu je vázáno na definitivní povahu smlouvy, kterou Bůh uzavřel v Kristu se svým lidem; musí jej uchránit před úchylkami a ústupky a zaručit mu objektivní možnost vyznávat bez omylu ryzí víru. Pastýřský úkol učitelského úřadu je tedy zaměřen na bdělost, aby Boží lid zůstával v pravdě, která osvobozuje. Kristus vybavil pastýře pro tuto službu charismatem neomylnosti ve věcech víry a mravů. Toto charisma se může vykonávat několikerým způsobem.\n"
        }, 
        {
            "chapter": 14, 
            "caption": "", 
            "refs": "", 
            "id": 891, 
            "text": "„Tato neomylnost přísluší římskému biskupovi, hlavě biskupského sboru, z jeho úřadu, když s konečnou platností vyhlašuje nauku o víře a mravech jako nejvyšší pastýř a učitel všech věřících křesťanů, který své bratry utvrzuje ve víře ... Církvi přislíbenou neomylnost má také biskupský sbor, když s Petrovým nástupcem vykonává nejvyšší učitelský úřad“ především na ekumenickém koncilu (2. vatikánský koncil, LG 25; srov 1. vatikánský koncil: DS 3074.). Když církev prostřednictvím svého nejvyššího učitelského úřadu předkládá něco „k věření jako zjevené od Boha“ (2. vatikánský koncil, DV 10.) a jako Kristovo učení, „jsou věřící povinni ... k takovému výroku vnitřně přilnout náboženskou poslušností“ (2. vatikánský koncil, LG 25.). Tato neomylnost sahá tak daleko, jak sahá poklad božského zjevení. (Srov. 2. vatikánský koncil, LG 25.)\n"
        }, 
        {
            "chapter": 14, 
            "caption": "", 
            "refs": "", 
            "id": 892, 
            "text": "Božská pomoc je kromě toho poskytována i nástupcům apoštolů, kteří učí ve společenství s Petrovým nástupcem, a zvláštním způsobem římskému biskupovi, pastýři celé církve, když předkládají při řádném výkonu učitelského úřadu učení, které přispívá k lepšímu pochopení zjevení ve věcech víry a mravů, přestože nedojdou k neomylnému rozhodnutí a nevysloví se „definitivním způsobem“. Toto autentické učení mají věřící „přijímat s úctou ... a ... upřímně“ (2. vatikánský koncil, LG 25.); i když se takové přijímání liší od souhlasu víry, je nicméně jeho prodloužením.\n"
        }, 
        {
            "chapter": 14, 
            "caption": "ÚKOL POSVĚCOVAT", 
            "refs": "1561", 
            "id": 893, 
            "text": "Biskup „je správcem milosti nejvyššího kněžství, především v eucharistii, kterou obětuje nebo dává obětovat (2. vatikánský koncil, LG 26.) kněžími, svými spolupracovníky. Eucharistie je totiž středem života místní církve. Biskup a kněží posvěcují církev svou modlitbou a svou prací, službou slova a udílením svátostí. Posvěcují ji svým příkladem, tím, že si nepočínají pánovitě vůči těm, kteří jsou jim svěřeni, ale že jsou „svému stádci vzorem“ (1 Petr 5,3), aby tak „spolu se stádcem, které jim bylo svěřeno, došli do věčného života“. (2. vatikánský koncil, LG 26.)\n"
        }, 
        {
            "chapter": 14, 
            "caption": "ÚKOL ŘÍDIT", 
            "refs": "801", 
            "id": 894, 
            "text": "„Biskupové řídí svěřené místní církve jako zástupci a vyslanci Kristovi radou, přesvědčováním a příkladem, ale i autoritou a posvátnou mocí.“ (2. vatikánský koncil, LG 27.) Tu však mají používat jen k tomu, aby budovali společenství v duchu služby, který je duchem jejich Mistra. (Srov. Lk 22,26-27.)\n"
        }, 
        {
            "chapter": 14, 
            "caption": "", 
            "refs": "1558", 
            "id": 895, 
            "text": "„Moc, kterou vykonávají osobně Kristovým jménem, je vlastní, řádná a bezprostřední, i když její vykonávání je nakonec řízeno nejvyšší církevní autoritou.“ (2. vatikánský koncil, LG 27.) Ale biskupové nesmějí být považováni za náměstky papeže; řádná a bezprostřední papežova autorita nad celou církví autoritu biskupů neruší, ale naopak ji potvrzuje a hájí. Tuto autoritu je nutno vykonávat s celou církví pod vedením papeže.\n"
        }, 
        {
            "chapter": 14, 
            "caption": "", 
            "refs": "1550", 
            "id": 896, 
            "text": "Dobrý Pastýř bude vzorem a „formou“ pastýřského úřadu biskupa. Biskup, vědom si vlastních slabostí, „je schopen cítit s nevědomými a bloudícími. Ať neodmítá vyslechnout své poddané, které má v péči, jako pravé syny … Věřící pak mají lnout k biskupovi jako církev k Ježíši Kristu a jako Ježíš Kristus k Otci.“ (2. vatikánský koncil, LG 27.)</p><p><small>„Následujte všichni biskupa, jako Ježíš [následuje] Otce, a kněžstvo následujte jako apoštoly; co se týká jáhnů, mějte k nim úctu jak k Božímu zákonu. Ať nikdo nekoná nic, co se týká církve, bez biskupa.“ (v. Ignác Antiochijský, <i>Epistula ad Smymaeos</i>, 8, 1.)</small>\n"
        }, 
        {
            "chapter": 14, 
            "caption": "<b>II. Věřící laikové</b>", 
            "refs": "873", 
            "id": 897, 
            "text": "„Slovem laik se označují všichni věřící křesťané mimo členy stavu duchovenského a stavu řeholního, právně uznaného v církvi; tedy věřící křesťané, kteří — když byli křtem přivtěleni ke Kristu a učiněni Božím lidem, a tak se stali svým způsobem účastnými Kristova úřadu kněžského, prorockého a královského — vykonávají svým podílem poslání celého křesťanského lidu v církvi a ve světě.“ (2. vatikánský koncil, LG 31.)\n"
        }, 
        {
            "chapter": 14, 
            "caption": "POVOLÁNÍ LAIKŮ", 
            "refs": "2105", 
            "id": 898, 
            "text": "„Z vlastního povolání laiků vyplývá úkol hledat Boží království tím, že se zabývají časnými věcmi a upravují je podle Boha ... Jim tedy zvlášť připadá úloha tak prozařovat a pořádat všechny časné záležitosti, s nimiž jsou v těsném styku, aby se vždycky dály a rozvíjely podle Krista a sloužily ke chvále Stvořitele a Vykupitele.“(2. vatikánský koncil, LG 31.)\n"
        }, 
        {
            "chapter": 14, 
            "caption": "", 
            "refs": "2442", 
            "id": 899, 
            "text": "Iniciativa křesťanských laiků je zvláště nutná, když je třeba objevit a navrhnout prostředky, jimiž by požadavky křesťanského učení a života pronikly do sociálních, politických a hospodářských skutečností. Tato iniciativa je běžným prvkem života církve:</p><p><small>„Věřící, a ještě konkrétněji laici, stojí v přední linii života církve; jejich prostřednictvím je církev životním principem lidské společnosti. Proto musí mít zvláště oni stále hlubší vědomí, že nejen patří k církvi, ale že jsou církví, to jest společenstvím věřících na zemi pod vedením papeže jako společné hlavy a biskupů s ním spojených. Oni jsou církev.“ (Pius XII., projev 20. února 1946: citováno Janem Pavlem II., Apoštolská exhortace <i>Christifideles laici</i>, 9.)</small>\n"
        }, 
        {
            "chapter": 14, 
            "caption": "", 
            "refs": "863", 
            "id": 900, 
            "text": "Laici, jako všichni věřící, dostávají od Boha křtem a biřmováním pověření k apoštolátu; proto mají povinnost a právo, jednotlivě nebo společně, ve sdruženích usilovat o to, aby všichni lidé na celé zemi poznali a přijali božské poselství spásy; tato povinnost je ještě naléhavější v případech, kdy mohou lidé jen jejich prostřednictvím slyšet evangelium a poznat Krista. Činnost laiků v církevních společenstvích je tak nutná, že bez nich apoštolát pastýřů ve většině případů nemůže dosáhnout svého plného účinku. (Srov. 2. vatikánský koncil, LG 33.)\n"
        }, 
        {
            "chapter": 14, 
            "caption": "ÚČAST LAIKŮ NA KRISTOVĚ KNĚŽSKÉM ÚŘADU", 
            "refs": "784,1268,358", 
            "id": 901, 
            "text": "„Laici, zasvěcení Kristu a posvěcení Duchem svatým, jsou podivuhodně povoláni a vybaveni, aby se v nich rodily vždy hojnější plody Ducha. Všechny jejich skutky, modlitby a apoštolská činnost, manželský a rodinný život, každodenní práce, odpočinek duševní i tělesný, jsou–li konány v Duchu, ba i těžkosti života, jsou–li snášeny trpělivě, stávají se duchovními oběťmi Bohu milými skrze Ježíše Krista (Srov. 1 Petr 2,5); jsou zbožně přinášeny Otci zároveň s obětí těla Páně při slavení eucharistie. Takto i laici zasvěcují Bohu svět, když všude jednají svatě jako ctitelé Boha.“ (Srov. 2. vatikánský koncil, LG 34; srov. 10.)\n"
        }, 
        {
            "chapter": 14, 
            "caption": "", 
            "refs": "", 
            "id": 902, 
            "text": "Zvláště rodiče se podílejí na službě posvěcování „svým manželským životem v křesťanském duchu a křesťanskou výchovou dětí“. (CIC, kán. 835, 4.)\n"
        }, 
        {
            "chapter": 14, 
            "caption": "", 
            "refs": "1143", 
            "id": 903, 
            "text": "Mají–li laici potřebné schopnosti, mohou být přijati do stálé služby lektorů a akolytů (Srov. CIC, kán. 230, 1.). „Jestliže to vyžaduje potřeba církve v případě nedostatku služebníků, mohou i laici, ačkoliv nejsou lektory nebo akolyty, nahrazovat podle předpisů práva některé jejich úkoly, totiž zastávat službu slova, řídit liturgické modlitby, udílet křest a rozdávat svaté přijímání.“ (CIC kán. 230, 3.)\n"
        }, 
        {
            "chapter": 14, 
            "caption": "JEJICH ÚČAST NA KRISTOVĚ PROROCKÉM ÚŘADU", 
            "refs": "785,92", 
            "id": 904, 
            "text": "„Kristus ... vykonává svůj prorocký úřad nejen prostřednictvím hierarchie ..., ale též prostřednictvím laiků; proto je ustanovuje svými svědky a vybavuje smyslem pro víru a milostí slova.“ (2. vatikánský koncil, LG 35.)</p><p><small> „Vyučovat někoho, aby byl přiveden k víře, je úkolem každého kazatele a také každého věřícího.“ (Sv. Tomáš Akvinský, <i>Summa theologiae</i>, III, 71, 4, ad 3.)</small>\n"
        }, 
        {
            "chapter": 14, 
            "caption": "", 
            "refs": "2044,2472", 
            "id": 905, 
            "text": "Laici plní své prorocké poslání také prostřednictvím evangelizace tím, že hlásají Krista „svědectvím života a slovem“. Toto šíření evangelia u laiků „dostává zvláštní ráz a zvláštní účinnost, protože se uskutečňuje v běžných světských podmínkách“ (2. vatikánský koncil, LG 35.):</p><p><small>„Takový apoštolát však nezáleží pouze ve svědectví života. Pravý apoštol hledá příležitost hlásat Krista slovy buď nevěřícím ... nebo věřícím.“ (2. vatikánský koncil, AA 6; srov. také AG 15.)</small>\n"
        }, 
        {
            "chapter": 14, 
            "caption": "", 
            "refs": "2495", 
            "id": 906, 
            "text": "Při katechetické výchově (Srov. CIC, kán. 774; 776; 780.), vyučování posvátným vědám (Srov. CIC, kán. 229.), v hromadných sdělovacích prostředcích (Srov. CIC, kán. 822, 3.) mohou také spolupracovat ti z věřících laiků, kteří k tomu mají schopnost a připraví se na to.\n"
        }, 
        {
            "chapter": 14, 
            "caption": "", 
            "refs": "", 
            "id": 907, 
            "text": "„Křesťané mají právo, dokonce někdy i povinnost podle svých znalostí, příslušnosti a postavení sdělit pastýřům církve své mínění o věcech týkajících se prospěchu církve, a při zachování neporušenosti víry a mravů a úcty vůči pastýřům, s ohledem na obecný prospěch a na důstojnost osob, mají právo s tímto míněním seznámit ostatní věřící.“ (CIC, kán. 212, 3.)\n"
        }, 
        {
            "chapter": 14, 
            "caption": "JEJICH ÚČAST NA KRISTOVĚ PROROCKÉM ÚŘADU", 
            "refs": "786", 
            "id": 908, 
            "text": "Kristus svou poslušností až k smrti (Srov. Flp 2,8-9.) udělil svým učedníkům dar královské svobody, „aby sebezáporem a svatým životem přemáhali v sobě vládu hříchu“. (2. vatikánský koncil, LG 36.)</p><p><small>„Ten, kdo si podrobí vlastní tělo a ovládá svou duši, aniž zabředl do vášní, je pánem nad sebou: může být nazýván králem, protože je schopen ovládat vlastní osobu; je svobodný a nezávislý a nedá se spoutat otroctvím hříchu.“ (Sv. Ambrož, <i>Expositio Psalmi CXVIII</i>, 14, 30: PL 15, 1403A.)</small>\n"
        }, 
        {
            "chapter": 14, 
            "caption": "", 
            "refs": "1887", 
            "id": 909, 
            "text": "„Laici mají, i spojenými silami, ozdravovat světské instituce a životní podmínky, svádějí-li ke hříchu, aby to vše bylo v souladu s požadavky spravedlnosti a spíše prospívalo, než škodilo ctnostnému životu. Tato činnost naplní mravními hodnotami kulturu i lidská díla.“ (2. vatikánský koncil, LG 36.)\n"
        }, 
        {
            "chapter": 14, 
            "caption": "", 
            "refs": "799", 
            "id": 910, 
            "text": "„Laikové se mohou cítit povoláni, anebo skutečně i povoláni jsou, ke spolupráci se svými pastýři ve službě církevnímu společenství. Usilují o jeho růst a životnost a přispívají k tomu nejrůznějšími službami, podle milostí a darů, kterých se jim od Pána dostalo.“ (Pavel VI., encyklika <i>Evangelii nuntiandi</i>, 73.)\n"
        }, 
        {
            "chapter": 14, 
            "caption": "", 
            "refs": "", 
            "id": 911, 
            "text": "V církvi při výkonu řídící moci „mohou podle ustanovení práva spolupracovat křesťané laici“ (CIC, kán. 129, 2.), a to svou přítomností na sněmech místních církví (Srov. CIC, kán. 443, 4.), na diecézních sněmech (Srov. CIC, kán. 463, 1.2.), v pastoračních radách (Srov. CIC, kán. 511-512; 536.); účastí na pastorační péči o nějakou farnost (Srov. CIC, kán. 517, 2.); spoluprací v ekonomických radách (Srov. CIC, kán. 492, 1; 537.); účastí na církevních soudech. (Srov. CIC, kán. 1421, 2.)\n"
        }, 
        {
            "chapter": 14, 
            "caption": "", 
            "refs": "2245", 
            "id": 912, 
            "text": "Věřící se mají „naučit pečlivě rozlišovat práva a povinnosti, které jim patří pro jejich příslušnost k církvi, a ty, které jim přísluší jako členům lidské společnosti. Mají se snažit oboje uvést v soulad a být si přitom vědomi, že je má ve všech časných záležitostech vést křesťanské svědomí, protože žádná lidská činnost — ani světská — nemůže být vyňata z Boží vlády.“ (2. vatikánský koncil, LG 36.)\n"
        }, 
        {
            "chapter": 14, 
            "caption": "", 
            "refs": "", 
            "id": 913, 
            "text": "„Tak je každý laik vlivem svých přijatých darů svědkem a zároveň živým nástrojem poslání církve v takové míře, v jaké jim ‘chtěl Kristus ty dary dát’ (Ef 4,7). (2. vatikánský koncil, LG 33.)\n"
        }, 
        {
            "chapter": 14, 
            "caption": "<b>III. Zasvěcený život</b>", 
            "refs": "2103", 
            "id": 914, 
            "text": "„Stav založený na slibu evangelijních rad nepatří sice k hierarchickému zřízení církve, náleží však nepopiratelně k životu a svatosti církve.“ (2. vatikánský koncil, LG 44.)\n"
        }, 
        {
            "chapter": 14, 
            "caption": "EVANGELIJNÍ RADY, ZASVĚCENÝ ŽIVOT", 
            "refs": "1973,1974", 
            "id": 915, 
            "text": "Evangelijní rady ve své rozmanitosti jsou předkládány každému Kristovu učedníku. Dokonalost lásky, k níž jsou všichni věřící povoláni, ukládá těm, kteří dobrovolně přijmou povolání k zasvěcenému životu, povinnost zachovávat čistotu v celibátu pro Boží království, chudobu a poslušnost. A <i>slib</i> zachovávat tyto rady ve stálém životním stavu uznaném církví charakterizuje Bohu „zasvěcený život“. (Srov. tamtéž, 42-43; také PC 1.)\n"
        }, 
        {
            "chapter": 14, 
            "caption": "", 
            "refs": "2687,933", 
            "id": 916, 
            "text": "Stav zasvěceného života tedy představuje způsob „zvláštního“ zasvěcení, které má svůj kořen ve křtu a je úplným odevzdáním se Bohu (Srov. 2. vatikánský koncil, PC 5.). Věřící v Krista si v zasvěceném životě pod vlivem Ducha svatého umiňují následovat Krista „více zblízka“, oddat se Bohu, kterého nadevše milují, a tím, že usilují o dokonalost lásky ve službě Božímu království, stát se v církvi znamením a hlasateli slávy budoucího světa. (Srov. CIC, kán. 573.)\n"
        }, 
        {
            "chapter": 14, 
            "caption": "VELKÝ STROM S MNOHA VĚTVEMI", 
            "refs": "2684", 
            "id": 917, 
            "text": "„Tak se stalo, že ... na stromě, který se podivuhodně a bujně rozvětvil na poli Páně ze semene daného od Boha, vyrostly různé formy života v samotě nebo ve společenství a různé řeholní rodiny, které slouží jak k prospěchu svých členů, tak k dobru celého Kristova Těla.“ (2. vatikánský koncil, LG 43.)\n"
        }, 
        {
            "chapter": 14, 
            "caption": "", 
            "refs": "", 
            "id": 918, 
            "text": "„Od počátku byli v církvi muži a ženy, kteří se rozhodli zachováváním evangelijních rad následovat Krista svobodněji a napodobovat ho věrněji; vedli život zasvěcený Bohu každý svým způsobem. Mnozí z vnuknutí Ducha svatého žili jako poustevníci, jiní dali vznik řeholním rodinám, které ochotně přijala a schválila církev svou autoritou.“ (2. vatikánský koncil, PC 1.)\n"
        }, 
        {
            "chapter": 14, 
            "caption": "", 
            "refs": "", 
            "id": 919, 
            "text": "Biskupové se budou vždy snažit rozpoznávat nové dary zasvěceného života, které Duch svatý svěřuje své církvi; schválení nových forem zasvěceného života je vyhrazeno Apoštolskému stolci. (Srov. CIC, kán. 605.)\n"
        }, 
        {
            "chapter": 14, 
            "caption": "POUSTEVNICKÝ ŽIVOT", 
            "refs": "", 
            "id": 920, 
            "text": "Poustevníci „prostřednictvím přísnějšího odloučení od světa zasvěcují svůj život ke chvále Boha a spáse světa tichem samoty, vytrvalými modlitbami a pokáním“ (CIC, kán. 603, 1.), aniž by vždycky veřejně slibovali zachovávání tří evangelijních rad.\n"
        }, 
        {
            "chapter": 14, 
            "caption": "", 
            "refs": "2719,2015", 
            "id": 921, 
            "text": "Ukazují každému vnitřní aspekt tajemství církve, jímž je důvěrný osobní vztah ke Kristu. Život poustevníka, skrytý očím lidí, je mlčenlivým kázáním Krista, kterému odevzdal svůj život, protože Kristus je pro něho vším. Je to zvláštní povolání najít na poušti slávu Ukřižovaného právě v duchovním boji.\n"
        }, 
        {
            "chapter": 14, 
            "caption": "ZASVĚCENÉ PANNY A VDOVY", 
            "refs": "1618,1619,1620", 
            "id": 922, 
            "text": "Již od apoštolských dob existovaly křesťanské panny (Srov. 1 Kor 7,34-36.) a vdovy (Srov. Jan Pavel II., Apoštol, exhort. <i>Vita consecrata</i>, 7.), které Pán povolal, aby se mu bezvýhradně oddaly s větší svobodou srdce, těla i ducha; udělaly rozhodnutí, schválené církví, žít v panenském stavu respektive ve stavu trvalé čistoty „pro nebeské království“ (Mt 19,12).\n"
        }, 
        {
            "chapter": 14, 
            "caption": "", 
            "refs": "1537,1672", 
            "id": 923, 
            "text": "Když panny veřejně „vyjádřily posvátné předsevzetí důsledněji následovat Krista a byly od diecézního biskupa podle schváleného liturgického obřadu zasvěceny Bohu, mysticky se zasnoubily Kristu, Božímu Synu, a oddaly se službě církve“ (CIC, kán. 604, 1.). Tímto slavnostním obřadem (<i>Consecratio virginum</i>)(Zasvěcení panen.) „se panna stává zasvěcenou osobou jako znamení přesažné lásky církve ke Kristu, eschatologického obrazu nebeské Nevěsty a budoucího života“. (Římský pontifikál, Zasvěcení panen, Úvod, 1.)\n"
        }, 
        {
            "chapter": 14, 
            "caption": "", 
            "refs": "", 
            "id": 924, 
            "text": "Stav panen, který „k těmto způsobům zasvěceného života přistupuje“ (CIC, kán. 604, 1.), určuje ženu, která žije ve světě (nebo řeholnici) k modlitbě, pokání, službě bratřím a apoštolské práci, podle stavu nebo příslušných darů, kterých se každé z nich dostalo (Římský pontifikál, Zasvěcení panen, Úvod, 2.). Zasvěcené panny se mohou sdružovat, aby věrněji zachovávaly své životní rozhodnutí. (Srov. CIC, kán. 604, 2.)\n"
        }, 
        {
            "chapter": 14, 
            "caption": "ŘEHOLNÍ ŽIVOT", 
            "refs": "1672", 
            "id": 925, 
            "text": "Řeholní život vznikl na Východě v prvních křesťanských staletích (Srov. 2. vatikánský koncil, UR 15.) a uskutečňoval se ve společnostech církví kanonicky zřízených (Srov. CIC, kán. 573.); liší se od jiných forem zasvěceného života svým kultovním aspektem, veřejnými sliby zachovávat evangelijní rady, společným bratrským životem, svědectvím o Kristově spojení s církví. (Srov. CIC, kán. 607.)\n"
        }, 
        {
            "chapter": 14, 
            "caption": "", 
            "refs": "796", 
            "id": 926, 
            "text": "Řeholní život pramení z tajemství církve. Je to dar, který církev dostává od svého Pána a který pak nabízí jako stálý životní stav věřícímu, jehož Bůh volá k životu podle evangelijních rad. Tak může církev jasně ukazovat Krista a zároveň se považovat za nevěstu Spasitele. Po řeholním životě se požaduje, aby ve svých rozmanitých formách vyjadřoval Boží lásku současným jazykem.\n"
        }, 
        {
            "chapter": 14, 
            "caption": "", 
            "refs": "854", 
            "id": 927, 
            "text": "Všichni řeholníci, i ti, kteří byli vyňati z pravomoci místních ordinářů (Srov. CIC, kán. 591.), jsou počítání mezi spolupracovníky diecézního biskupa v jeho pastýřském úřadě (Srov. 2. vatikánský koncil, ChD 33-35.). Zakládání a misionářské rozšíření církve vyžaduje přítomnost řeholního života ve všech jeho formách už od počátků evangelizace (Srov. 2. vatikánský koncil, AG 18; 40.). „Dějiny potvrzují velkou zásluhu řeholní rodiny při šíření víry a při formaci nové církve od starobylých mnišských institutů přes středověké řády až po kongregace současné doby.“ (Jan Pavel II, encyklika <i>Redemptoris missio</i>, 69.)\n"
        }, 
        {
            "chapter": 14, 
            "caption": "SEKULÁRNÍ SPOLEČNOSTI", 
            "refs": "", 
            "id": 928, 
            "text": "„Sekulární společnost je společnost zasvěceného života, v níž křesťané žijící ve světě usilují o dokonalou lásku a především zevnitř se snaží přispívat k posvěcování světa.“ (CIC, kán. 710.)\n"
        }, 
        {
            "chapter": 14, 
            "caption": "", 
            "refs": "901", 
            "id": 929, 
            "text": "Členové těchto společností se svým „životem dokonale a zcela oddaným [tomuto] posvěcování“ (Pius XII., Apoštolská konstituce <i>Provida Mater</i>.), „účastní evangelizační služby církve“, „ve světě a ze světa“ (CIC, kán. 713, 2.), v němž jejich přítomnost působí „jako kvas“ (2. vatikánský koncil, PC 11.). Jejich svědectví křesťanského života je zaměřeno na to, aby napomáhalo „k uspořádání světských věcí podle Boha“ a „k oživování světa silou evangelia“. Posvátnými závazky přijímají členové sekulárních společností za své evangelijní rady a podle svého „vlastního způsobu světského života“ (Srov. CIC, kán. 713.) pěstují vzájemné společenství a bratrství.\n"
        }, 
        {
            "chapter": 14, 
            "caption": "SPOLEČNOSTI APOŠTOLSKÉHO ŽIVOTA", 
            "refs": "", 
            "id": 930, 
            "text": "„Kromě společností zasvěceného života jsou společnosti apoštolského života, jejichž členové neskládají řeholní sliby a usilují o dosažení apoštolátního cíle vlastního společenství, vedou bratrský společný život podle vlastního způsobu života a zachováváním stanov směřují k dokonalosti lásky. V některých z těchto společností přijímají členové evangelijní rady prostřednictvím závazků určených stanovami.“ (CIC, kán. 731, 1.2.)\n"
        }, 
        {
            "chapter": 14, 
            "caption": "ZASVĚCENÍ A POSLÁNÍ: HLÁSAT KRÁLE, KTERÝ PŘICHÁZÍ", 
            "refs": "", 
            "id": 931, 
            "text": "Zasvěcený člověk, zcela vydán Bohu, kterého nade vše miluje a kterému se odevzdal už křtem, se tak stává důvěrněji zasvěcen Boží službě a oddán dobru církve. Stavem zasvěcení se Bohu zjevuje církev Krista a ukazuje, jak podivuhodně v ní působí Duch svatý. Je tedy prvním posláním těch, kteří se hlásí k evangelijním radám, žít své zasvěcení. Členové společnosti zasvěceného života však od té chvíle, kdy „se oddali službě církvi, jsou povinni věnovat se podle povahy své společnosti zvláštním způsobem misijní činnosti“. (CIC, kán. 783; srov. Jan Pavel II., encyklika <i>Redemptoris missio</i>, 69.)\n"
        }, 
        {
            "chapter": 14, 
            "caption": "", 
            "refs": "775", 
            "id": 932, 
            "text": "V církvi, která je jako svátost, to je znamení a nástroj Božího života, se zasvěcený život jeví jako zvláštní znamení tajemství vykoupení. Následovat a napodobovat Krista „více zblízka“, zjevovat „jasněji“ jeho sebezmaření znamená, že v srdci Kristově jsou „mnohem hlouběji“ blízko svým současníkům. Ti totiž, kteří jdou touto „úzkou“ cestou, povzbuzují vlastním příkladem své bratry a „vydávají … jasné a skvělé svědectví, že svět nemůže být přetvořen a Bohu zasvěcen bez ducha blahoslavenství“. (2. vatikánský koncil, LG 31.)\n"
        }, 
        {
            "chapter": 14, 
            "caption": "", 
            "refs": "672", 
            "id": 933, 
            "text": "Kristův příchod zůstává pro všechny zasvěcené počátkem a zaměřením jejich života, ať už je jejich svědectví veřejné, jako v řeholním stavu, anebo méně zjevné či dokonce tajné:</p><p><small>„Boží lid nemá zde na zemi trvalý domov … řeholní stav … lépe ukazuje všem věřícím nebeské hodnoty přítomné už na tomto světě, lépe vydává svědectví o novém, věčném životě, který pro nás získal Kristus vykoupením, a lépe předem ohlašuje budoucí zmrtvýchvstání a slávu nebeského království.“ (2. vatikánský koncil, LG 44.)</small>\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 934, 
            "text": "<em>„Z Božího ustanovení jsou někteří z křesťanů posvátnými služebníky, které právo nazývá duchovní; ostatní se nazývají laikové. Z obou skupin věřících pocházejí křesťané, kteří uskutečňováním evangelijních rad … se zvláštním způsobem zasvěcují Bohu a pomáhají církvi v jejím spásonosném poslání.“ (CIC, kán. 207, 1.2.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 935, 
            "text": "<em>Kristus posílá své apoštoly a jejich nástupce, aby hlásali víru a zakládali jeho království. Dává jim účast na svém poslání. Dostávají od něho moc jednat v jeho osobě.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 936, 
            "text": "<em>Pán učinil ze svatého Petra viditelný základ své církve. Jemu svěřil klíče. Římský biskup, nástupce svatého Petra, je „hlavou sboru biskupů, zástupcem Krista a pastýřem celé církve zde na zemi“. (CIC, kán. 331.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 937, 
            "text": "<em>Papež „má z božského ustanovení nejvyšší, plnou, bezprostřední a všeobecnou pravomoc v oboru duchovní správy“. (2. vatikánský koncil, ChD 2.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 938, 
            "text": "<em>Biskupové, ustanovení skrze Ducha svatého, jsou nástupci apoštolů. „Jednotliví biskupové jsou viditelný zdroj a základ jednoty ve svých místních církvích.“ (2. vatikánský koncil, LG 23.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 939, 
            "text": "<em>Biskupové za pomoci svých spolupracovníků kněží a jáhnů mají povinnost učit ryzí víře, slavit bohoslužby, především eucharistii, a vést svou církev jako praví pastýři. K jejich úřadu patří také starostlivost o všechny církve, a to s papežem a pod jeho vedením.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 940, 
            "text": "<em>Protože je vlastní laickému stavu „žít uprostřed světa a světských záležitostí, jsou laici povoláni k tomu, aby rozehříváni křesťanským duchem působili apoštolsky ve světě jako kvas“. (2. vatikánský koncil, AA 2.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 941, 
            "text": "<em>Laici se podílejí na Kristově kněžství: stále více s ním spojeni rozvíjejí milost křtu a biřmování ve všech rozměrech osobního, rodinného, sociálního a církevního života a tak uskutečňují povolání ke svatosti, jež se týká všech pokřtěných.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 942, 
            "text": "<em>Laici jsou díky svému prorockému poslání „povoláni k tomu, aby byli za všech okolností právě uprostřed lidské společnosti Kristovými svědky“. (2. vatikánský koncil, GS 43.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 943, 
            "text": "<em>Díky svému královskému poslání mají laici moc zvítězit v sobě samých i ve světě nad vládou hříchu sebezáporem a svatostí svého života. (Srov. 2. vatikánský koncil, LG 36.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 944, 
            "text": "<em>Bohu zasvěcený život je charakterizován veřejným slibem zachovávat evangelijní rady chudoby, čistoty a poslušnosti ve stálém životním stavu uznaném církví.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 945, 
            "text": "<em>Ve stavu zasvěceného života se věřící, který byl určen pro Boha již křtem a Bohu, kterého nadevše miluje, se úplně odevzdal, mnohem niterněji zasvěcuje Boží službě a oddává dobru celé církve.</em>\n"
        }, 
        {
            "chapter": 14, 
            "caption": "5. odstavec<br><b>SPOLEČENSTVÍ SVATÝCH</b>", 
            "refs": "823", 
            "id": 946, 
            "text": "Poté, co apoštolské vyznání víry vyslovilo „svatou církev obecnou“, k tomu dodává „společenství svatých“. Tento článek je jistým způsobem vysvětlením předchozího: „Co je církev, ne–li shromáždění všech svatých?“ (Niketos, <i>Explanatio symboli</i>, 10: PL 52,\t871B.) Společenství svatých je právě církev.\n"
        }, 
        {
            "chapter": 14, 
            "caption": "", 
            "refs": "790", 
            "id": 947, 
            "text": "„Protože všichni věřící tvoří jediné tělo, je dobro jedněch sdíleno druhými … Stejně tak je třeba věřit, že existuje sdílení dober v církvi. Nejdůležitějším údem je však Kristus, protože je hlava …Tím se Kristovo dobro sdílí všem údům; dochází k tomu prostřednictvím svátostí církve.“ (Sv. Tomáš Akvinský, <i>Expositio in symbolum apostolicum</i>, 13.) „Jednota Ducha, jímž je církev oživována a řízena, působí, že všechno, co církev vlastní, je společné všem, kteří do ní patří.“ (Římský katechismus, 1, 10, 24.)\n"
        }, 
        {
            "chapter": 14, 
            "caption": "", 
            "refs": "1331", 
            "id": 948, 
            "text": "Výraz „společenství svatých“ má tedy dva úzce spjaté významy: „společenství se svatými věcmi [sancta]“ a „společenství mezi svatými osobami [sancti]“.</p><p><small> „Sancta sanctis!“ — svaté věci svatým — ohlašuje celebrant ve většině východních liturgií při pozdvihování svatých darů před přijímáním. Věřící [sancti] jsou živeni Kristovým tělem a krví [sancta], aby rostli ve společenství Ducha svatého [koinónia] a předávali je světu.</small>\n"
        }, 
        {
            "chapter": 14, 
            "caption": "<b>I. Vzájemné sdílení duchovních hodnot</b>", 
            "refs": "185", 
            "id": 949, 
            "text": "Učedníci v prvotní jeruzalémské obci „setrvávali v apoštolském učení, v bratrském společenství, v lámání chleba a v modlitbách“ (Sk 2,42).</p><p> <i>Společenství ve víře</i>. Víra věřících je víra církve přijatá od apoštolů; je to životní poklad, který se rozhojňuje sdílením.\n"
        }, 
        {
            "chapter": 14, 
            "caption": "", 
            "refs": "1130,1331", 
            "id": 950, 
            "text": "<i>Společenství svátostí</i>. „Ovoce všech svátostí patří všem věřícím, kteří skrze tyto svátosti jsou jakoby svatými pouty svázáni a spojeni s Kristem; nejvíce se to uskutečňuje skrze křest, kterým jako branou se vstupuje do církve. Společenství svatých znamená tuto jednotu vytvořenou svátostmi … Výraz ‘společenství’ (communio) se hodí pro všechny svátosti, protože nás spojují s Bohem ... mnohem přesněji se však vztahuje na eucharistii, která uskutečňuje toto společenství.“ (Římský katechismus, 1, 10, 24.)\n"
        }, 
        {
            "chapter": 14, 
            "caption": "", 
            "refs": "799", 
            "id": 951, 
            "text": "<i>Společenství charismat</i>. Ve společenství církve Duch svatý „rozdává mezi věřící každého stavu také zvláštní milosti“ pro budování církve (2. vatikánský koncil, LG 12.). A „ty projevy Ducha jsou … dány každému k tomu, aby mohl být užitečný“ (1 Kor 12,7).\n"
        }, 
        {
            "chapter": 14, 
            "caption": "", 
            "refs": "2402", 
            "id": 952, 
            "text": "„<i>Měli všechno společné</i>“ (Sk 4,32). „Opravdový křesťan nevlastní nic tak výlučně, že by to neměl považovat za společné všem, a proto má být vždy ochoten zmírnit nouzi strádajících bratří.“ (Římský katechismus. 1, 10. 27.) Křesťan je správcem Pánova majetku. (Srov. Lk 16,1-3.)\n"
        }, 
        {
            "chapter": 14, 
            "caption": "", 
            "refs": "1827,2011,845,1469", 
            "id": 953, 
            "text": "<i>Společenství lásky</i>. Ve společenství svatých „žádný z nás nežije sám sobě ani neumírá sám sobě“ (Řím 14,7). „Trpí–li jeden úd, trpí s ním všechny ostatní údy, je-li některý úd vyznamenán, všechny ostatní údy se s ním radují. Vy jste Kristovo tělo a každý z vás jeho úd“ (1 Kor 12,26-27). „Láska nemyslí jen na sebe“ (1 Kor 13,5)(Srov. 1 Kor 10,24.). I sebemenší náš čin, vykonaný s láskou, blahodárně působí na všechny v této solidárnosti se všemi lidmi, živými i mrtvými; tato solidárnost má svůj základ ve společenství svatých. Každý hřích škodí tomuto společenství.\n"
        }, 
        {
            "chapter": 14, 
            "caption": "<b>II. Společenství nebeské a pozemské církve</b>", 
            "refs": "771,1031,1023", 
            "id": 954, 
            "text": "<i>Tři stavy církve</i>. „Dokud Pán nepřijde ve své slávě a všichni andělé s ním, kdy také zničí smrt a všechno mu bude podřízeno, někteří jeho učedníci putují na zemi, jiní se po smrti očišťují, další jsou oslaveni a hledí ‘jasně na samého trojjediného Boha, jak je’“ (2. vatikánský koncil, LG 49.):</p><p>„Všichni však — i když v různém stupni a různým způsobem — jsme navzájem spojeni v téže lásce k Bohu a k bližnímu a zpíváme týž hymnus slávy našemu Bohu. Neboť všichni, kdo jsou Kristovi a mají jeho Ducha, srůstají v jednu církev a v něm jsou navzájem propojeni.“ (2. vatikánský koncil, LG 49.)\n"
        }, 
        {
            "chapter": 14, 
            "caption": "", 
            "refs": "", 
            "id": 955, 
            "text": "„Jednota poutníků s bratry zesnulými v Kristově pokoji se nijak nepřerušuje, ba podle stálé víry církve se ještě posiluje vzájemným sdílením duchovních hodnot.“ (2. vatikánský koncil, LG 49.)\n"
        }, 
        {
            "chapter": 14, 
            "caption": "", 
            "refs": "1370,2683", 
            "id": 956, 
            "text": "<i>Přímluva svatých</i>. „Nebešťané totiž tím, že jsou důvěrněji spojeni s Kristem, upevňují celou církev ve svatosti ... neustále se za nás přimlouvají u Otce a podávají mu zásluhy, které získali na zemi skrze jediného prostředníka mezi bohem a lidmi, Ježíše Krista ... Jejich bratrská péče o nás nám tedy vydatně pomáhá v naší slabosti.“ (2. vatikánský koncil, LG 49.)</p><p><small>„Neplačte. Budu vám užitečnější po své smrti a budu vám pomáhat účinněji než za svého života.“ (Umírající svatý Dominik svým bratřím; srov. Jordán Saský, <i>Libellus de principiis Ordinis praedicatorum</i>, 93.)</small></p><p><small>„V nebi se budu starat jen o to, abych konala dobro na zemi.“ (Sv. Terezie od Dítěte Ježíše, <i>Novissima verba</i>.)</small>\n"
        }, 
        {
            "chapter": 14, 
            "caption": "", 
            "refs": "1173", 
            "id": 957, 
            "text": "<i>Společenství se svatými</i>. „Památku nebešťanů ctíme nejen pro jejich příklad, nýbrž ještě více proto, aby se jednota církve posilovala v Duchu uskutečňováním bratrské lásky. Vždyť jako nás přivádí blíže ke Kristu křesťanské společenství poutníků, tak nás i společenství se svatými spojuje s Kristem. Z něho — jako ze zdroje a hlavy — pramení všechny milosti a život Božího lidu.“ (2. vatikánský koncil, LG 50.)</p><p><small>„Kristu se klaníme, protože je Boží Syn, zatímco mučedníky právem uctíváme jakožto učedníky a napodobitele Pána pro jejich svrchovanou oddanost jejich Králi a Mistrovi; a kéž je dáno i nám, abychom se stali jejich společníky a spoluučedníky!“ (Sv. Polykarp ze Smyrny, <i>Martyrium Polycarpi</i>, 17.)</small>\n"
        }, 
        {
            "chapter": 14, 
            "caption": "", 
            "refs": "1371,1032,1689", 
            "id": 958, 
            "text": "<i>Společenství se zemřelými</i>. „Putující církev uznala bez váhání toto společenství celého tajemného Těla Ježíše Krista, a proto už od prvních dob křesťanského náboženství konala památku zesnulých s velkou úctou a obětovala za ně modlitby, neboť ‘svatá a spasitelná je myšlenka modlit se za zemřelé, aby byli osvobozeni od hříchu’ (2 Mak 12,46).“ (2. vatikánský koncil, LG 50.) Naše modlitba jim může nejen pomáhat, ale může jim umožnit, aby jejich přímluva za nás byla účinná.\n"
        }, 
        {
            "chapter": 14, 
            "caption": "", 
            "refs": "1027", 
            "id": 959, 
            "text": "...<i>v jedné Boží rodině</i>. My všichni totiž „jsme Boží děti a tvoříme jednu rodinu v Kristu, odpovídáme nejhlubšímu povolání církve a už předem máme podíl na liturgii dovršené slávy, když se máme vzájemně rádi a společně chválíme Nejsvětější Trojici“. (2. vatikánský koncil, LG 51.)\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 960, 
            "text": "<em>Církev je „společenství svatých“: Tento výraz označuje na prvním místě „svaté věci“ [sancta] a především eucharistii, která „představuje a působí jednotu věřících, kteří tvoří jedno tělo v Kristu“. (2. vatikánský koncil, LG 3.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 961, 
            "text": "<em>Tento výraz také označuje společenství „svatých osob“ [sancti] v Kristu, který \"zemřel za všechny\", takže co každý koná nebo trpí v Kristu a pro Krista, prospívá všem.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 962, 
            "text": "<em>„Věříme ve společenství všech věřících v Krista, těch, kteří putují po této zemi, i zesnulých, kteří procházejí vlastním očištěním, i blažených v nebi. Ti všichni tvoří jedinou církev. A věříme, že v tomto společenství je nám nápomocná milosrdná láska Boha a jeho svatých, kteří stále ochotně slyší naše modlitby.“ (Pavel VI., Vyznání víry Božího lidu, 30.)</em>\n"
        }, 
        {
            "chapter": 14, 
            "caption": "6. odstavec<br><b>MARIA - MATKA KRISTOVA, MATKA CÍRKVE</b>", 
            "refs": "721-726", 
            "id": 963, 
            "text": "Potom, co jsme hovořili o úloze Panny Marie v tajemství Krista a Ducha, je vhodné nyní uvažovat o jejím místě v tajemství církve. „Panna Maria … je uznávána a ctěna jako pravá matka Boha a Vykupitele ...‘je dokonce i matka [Kristových] údů ..., poněvadž svou láskou spolupracovala, aby se zrodili v církvi věřící, kteří jsou údy té hlavy’.“ (2. vatikánský koncil, LG 53; srov. sv. Augustin, <i>De sancta virginitate</i>, 6,6: PL 40, 399.) „... Maria, Matka Kristova, Matka církve.“ (Pavel VI., projev z 21. listopadu 1964.)\n"
        }, 
        {
            "chapter": 14, 
            "caption": "<b>I. Maria, Matka církve</b><br>ZCELA SJEDNOCENA SE SVÝM SYNEM ...", 
            "refs": "534,618", 
            "id": 964, 
            "text": "Mariina úloha v církvi je neoddělitelná od jejího spojení s Kristem a přímo z něj vyplývá. „Toto spojení matky se synem v díle spásy je zřejmé od chvíle pozemského početí Krista až do jeho smrti.“ (2. vatikánský koncil, LG 57.) Zvlášť se to projeví v hodině jeho utrpení:</p><p><small>„Blahoslavená Panna se ubírala cestou víry a své spojení se synem udržovala věrně až ke kříži. Tam stála ne bez Božího plánu, spolu se svým jednorozeným hluboce trpěla, přidružila se k jeho oběti svou mateřskou duší a láskyplně souhlasila, aby byl zabit obětní dar, který ona zrodila. A nakonec, když Ježíš Kristus umíral na kříži, dal ji za matku učedníkovi těmito slovy: ‘Ženo, to je tvůj syn’ (Jan 19,26-27).“ (2. vatikánský koncil, LG 58.)</small>\n"
        }, 
        {
            "chapter": 14, 
            "caption": "", 
            "refs": "", 
            "id": 965, 
            "text": "Po nanebevstoupení svého Syna Maria „svými modlitbami pomáhala prvotní církvi“ (2. vatikánský koncil, LG 69.). Spolu s apoštoly a několika ženami vidíme „také Marii svými modlitbami vyprošující dar Ducha svatého, který ji zastínil už při zvěstování“. (2. vatikánský koncil, LG 59.)\n"
        }, 
        {
            "chapter": 14, 
            "caption": "... I PŘI SVÉM NANEBEVZETÍ ...", 
            "refs": "491", 
            "id": 966, 
            "text": "„Když konečně neposkvrněná Panna, která byla uchráněna od jakékoli poskvrny dědičné viny, dokončila svůj pozemský život, byla s tělem i duší vzata do nebeské slávy a vyvýšena Pánem jako královna všeho tvorstva, aby se dokonaleji připodobnila svému synu, Pánu pánů a vítězi nad hříchem a smrtí.“ (2. vatikánský koncil, LG 59; srov. prohlášení dogmatu o nanebevzetí nejsvětější Panny Marie papežem Piem XII. v roce 1950: DS 3903.) Nanebevzetí svaté Panny je zvláštní účastí na vzkříšení jejího Syna a předjímá vzkříšení ostatních křesťanů:</p><p><small>„Ve svém mateřství jsi uchovala panenství, ve své smrti (dosl. usnutí — pozn. překl.) jsi neopustila svět, ó Matko Boží; dosáhla jsi pramene života, ty, která jsi počala živého Boha, a osvobodíš svými modlitbami naše duše od smrti.“ (Byzantská liturgie, tropář slavnosti Nanebevzetí [15. srpna].)</small>\n"
        }, 
        {
            "chapter": 14, 
            "caption": "... JE NAŠÍ MATKOU V ŘÁDU MILOSTI", 
            "refs": "2679,507", 
            "id": 967, 
            "text": "Svým naprostým souhlasem s Otcovou vůlí, se spasitelným dílem jeho Syna a s každým hnutím Ducha svatého je Panna Maria pro církev vzorem víry a lásky. „Proto je oslavována jako vynikající a zcela jedinečný člen církve“ (2. vatikánský koncil, LG 53.) „a je předobraz [typus] církve“. (2. vatikánský koncil, LG 63.)\n"
        }, 
        {
            "chapter": 14, 
            "caption": "", 
            "refs": "494", 
            "id": 968, 
            "text": "Avšak její úloha vzhledem k církvi a k celému lidstvu jde ještě dále. „Zcela zvláštním způsobem spolupracovala na díle Spasitelově poslušností, vírou, nadějí a vroucí láskou pro obnovení nadpřirozeného života duší. Proto se stala naší matkou v řádu milosti.“ (2. vatikánský koncil, LG 61.)\n"
        }, 
        {
            "chapter": 14, 
            "caption": "", 
            "refs": "501,149,1370", 
            "id": 969, 
            "text": "„Mariino mateřství v plánu milosti trvá neustále od okamžiku souhlasu, který s vírou vyjádřila při zvěstování a bez váhání zachovala pod křížem, až do věčného dovršení spásy všech vyvolených. Když byla vzata do nebe, neopustila tento spasitelný úkon, ale nadále nám získává dary věčné spásy svými mnohonásobnými přímluvami ... Proto je blahoslavená Panna vzývána v církvi jako přímluvkyně, pomocnice, ochránkyně a prostřednice.“ (2. vatikánský koncil, LG 62.)\n"
        }, 
        {
            "chapter": 14, 
            "caption": "", 
            "refs": "2008,1545,308", 
            "id": 970, 
            "text": "„Mariina mateřská úloha vůči lidem nikterak nezastiňuje ani nezmenšuje jediné prostřednictví Kristovo, nýbrž ukazuje jeho sílu. Celý spasitelný vliv blahoslavené Panny na lidi ... plyne z nadbytku Kristových zásluh; opírá se o jeho prostřednictví, na něm naprosto závisí a z něho čerpá celou svou sílu.“ (2. vatikánský koncil, LG 60.) „Žádný tvor nemůže být nikdy kladen na jednu rovinu s vtěleným Slovem a Vykupitelem. Avšak jako mají na Kristově kněžství rozličným způsobem účast jak posvěcení služebníci, tak věřící lid, a jako se Boží dobrota skutečně vylévá na tvorstvo různým způsobem, tak ani jediné prostřednictví Vykupitele nevylučuje, nýbrž vyvolává rozličnou spolupráci tvorů, vyplývající z účasti na jediném zdroji.“ (2. vatikánský koncil, LG 62.)\n"
        }, 
        {
            "chapter": 14, 
            "caption": "<b>II. Uctívání svaté Panny</b>", 
            "refs": "2673-2679,1172", 
            "id": 971, 
            "text": "„<i>Budou mě blahoslavit všechna pokolení</i>“ (Lk 1,48). „Úcta církve ke svaté Panně je niterný prvek křesťanského kultu.“ (Pavel VI., Apoštolská exhortace <i>Marialis cultus</i>, 56.) „Marii ...církev právem uctívá zvláštní úctou ... Už od nejstarších dob je blahoslavená Panna uctívána pod názvem ‘Bohorodička’ a věřící se v modlitbách utíkají pod její ochranu ve všech nebezpečích a potřebách ... Tato úcta ... je sice zcela jedinečná, ale podstatně se liší od úcty klanění, která se vzdává vtělenému Slovu stejně jako Otci i Duchu svatému, a velmi ji podporuje“ (2. vatikánský koncil, LG 66.); nachází svůj výraz v liturgických svátcích, zasvěcených Matce Boží (Srov. 2. vatikánský koncil, SC 103.), a v mariánské modlitbě svatého růžence, „souhrnu celého evangelia“. (Srov. Pavel VI., Apoštolská exhortace <i>Marialis cultus</i>, 42.)\n"
        }, 
        {
            "chapter": 14, 
            "caption": "<b>III. Maria - eschatologický obraz církve</b>", 
            "refs": "773,829,2853", 
            "id": 972, 
            "text": "Když jsme dlouze mluvili o církvi, o jejím původu, poslání a určení, nemůžeme toto téma lépe zakončit než tím, že obrátíme svůj zrak k Marii, abychom na ní rozjímali, co je církev ve svém tajemství, ve svém „putování ve víře“, a čím bude po skončení své cesty ve vlasti, kde na ni čeká „ve slávě nejsvětější a nerozdílná Trojice“, „ve společenství všech svatých“ (Pavel VI., Vyznání víry Božího lidu, 15.) ta, kterou církev uctívá jako matku svého Pána a jako svou vlastní matku:</p><p>„Jako je matka Ježíšova, oslavená už s tělem a duší v nebi, obrazem i počátkem církve, která se dovrší v budoucím věku, tak zde na zemi září před putujícím Božím lidem jako znamení jisté naděje a útěchy, dokud nepřijde den Páně.“ (Pavel VI., Vyznání víry Božího lidu, 68.)\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 973, 
            "text": "<em>Tím, že vyslovila „fiat“ při zvěstování a dala svůj souhlas k tajemství vtělení, Maria už spolupracuje na celém díle, které její Syn má vykonat. Je Matkou všude, kde on je Spasitelem a hlavou mystického Těla.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 974, 
            "text": "<em>Nejsvětější Panna Maria byla po skončení svého pozemského života vzata s tělem i duší do nebeské slávy, kde se již podílí na slávě vzkříšení svého Syna, předjímajíc vzkříšení všech údů jeho Těla.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 975, 
            "text": "<em>„Věříme, že nejsvětější Matka Boží, nová Eva, Matka církve, i nadále v nebi koná svou mateřskou službu pro Kristovy údy.“</em>\n"
        }, 
        {
            "chapter": 14, 
            "caption": "<b>10. ČLÁNEK</b><br>„VĚŘÍM V ODPUŠTĚNÍ HŘÍCHŮ\"", 
            "refs": "", 
            "id": 976, 
            "text": "Apoštolské vyznání víry váže víru v odpuštění hříchů na víru v Ducha svatého, ale také na víru v církev a ve společenství svatých. Právě když vzkříšený Kristus dával svým apoštolům Ducha svatého, udělil jim božskou moc odpouštět hříchy: „Přijměte Ducha svatého! Komu hříchy odpustíte, tomu jsou odpuštěny, komu je neodpustíte, tomu odpuštěny nejsou“ (Jan 20,22-23).</p><p>(Druhá část katechismu bude výslovně pojednávat o odpuštění hříchů skrze křest, svátost pokání a ostatní svátosti, zvláště eucharistii. Zde tedy stačí krátce připomenout některé základní údaje.)\n"
        }, 
        {
            "chapter": 14, 
            "caption": "<b>I. Jeden křest na odpuštění hříchů</b>", 
            "refs": "1263", 
            "id": 977, 
            "text": "Náš Pán vázal odpuštění hříchů na víru a křest: „Jděte do celého světa a hlásejte evangelium všemu tvorstvu. Kdo uvěří a dá se pokřtít, bude spasen! (Mk 16,15-16). Křest je první a hlavní svátostí pro odpuštění hříchů, protože nás spojuje s Kristem, jenž „byl vydán na smrt pro naše hříchy a vstal z mrtvých pro naše ospravedlnění“ (Řím 4,25), abychom mohli „i my žít novým životem“ (Řím 6,4).\n"
        }, 
        {
            "chapter": 14, 
            "caption": "", 
            "refs": "1264", 
            "id": 978, 
            "text": "„Když jsme však poprvé s vyznáním víry obmyti křtem svatým, toto odpuštění je nám dáno s takovou hojností, že nezůstává k zahlazení ani prvotní vina, ani to, čeho jsme se následně dopustili dobrovolně buď přestoupením, anebo opomenutím; nic nezůstává ani z trestů k odčinění. Přitom však křestní milostí není nikdo zbaven všech slabostí přirozenosti. Právě naopak každý je nucen bojovat proti žádostivosti, která nás nepřestává podněcovat ke hříchům.“ (Římský katechismus, 1, 11, 3.)\n"
        }, 
        {
            "chapter": 14, 
            "caption": "", 
            "refs": "1446", 
            "id": 979, 
            "text": "Kdo by mohl být v tomto boji proti náklonnosti ke zlu natolik „silný a bdělý, aby se vyhnul jakémukoliv zranění“ hříchem? „Bylo-li tedy nutné, aby měla církev moc odpouštět hříchy, bylo třeba jí svěřit klíče od nebeského království i jiným způsobem než svátostí křtu, způsobem, kterým by se mohly odpouštět hříchy každému kajícníkovi, i kdyby hřešil až do posledního dne svého života.“ (Římský katechismus, 1, 11, 4.)\n"
        }, 
        {
            "chapter": 14, 
            "caption": "", 
            "refs": "", 
            "id": 980, 
            "text": "Pokřtěný může být smířen s Bohem a církví svátostí pokání:</p><p><small>„Otcové právem nazývali pokání ‘namáhavý křest’ (Sv. Řehoř Naziánský, <i>Orationes</i>, 39,17: PG 36, 356A.). Pro ty, kteří po křtu klesli, je tato svátost pokání nutná ke spáse jako sám křest pro ty, kteří ještě nebyli znovuzrozeni.“ (Tridentský koncil: DS 1672.)</small>\n"
        }, 
        {
            "chapter": 14, 
            "caption": "<b>II. Moc klíčů</b>", 
            "refs": "1444,553", 
            "id": 981, 
            "text": "Kristus po svém vzkříšení vyslal své apoštoly, aby zvěstovali „v jeho jménu … pokání, aby všem národům byly odpuštěny hříchy“ (Lk 24,47). Takovou „službu usmíření“ (2 Kor 5,18) nevykonávají apoštolové a jejich nástupci pouze tím, že hlásají lidem Boží odpuštění, které nám zasloužil Kristus, a že je vyzývají k obrácení a víře, nýbrž i tím, že jim udělují odpuštění hříchů křtem a že je smiřují s Bohem a s církví díky moci klíčů, kterou dostali od Krista:</p><p><small>„Církev dostala klíče nebeského království, aby v ní docházelo k odpuštění hříchů skrze Kristovu krev a působení Ducha svatého. Duše, která byla mrtvá kvůli hříchům, se v této církvi znovu zrodí, aby žila s Kristem, jehož milost nás spasila.“ (Sv. Augustin, <i>Sermones</i>, 214,11: PL 38, 1071-1072.)</small>\n"
        }, 
        {
            "chapter": 14, 
            "caption": "", 
            "refs": "1463,605", 
            "id": 982, 
            "text": "Není žádná vina, byť sebetěžší, kterou by svatá církev nemohla odpustit. „Nelze připustit, že by existoval nějaký člověk, tolik špatný a tolik zvrácený, aby mu nemohla být dána bezpečná naděje na odpuštění, jestliže opravdu lituje svého poblouznění.“ (Římský katechismus, 1, 11, 5.) Kristus, který zemřel za všechny lidi, chce, aby v jeho církvi byly vždy otevřeny brány odpuštění každému, kdo se vzdálí od hříchu. (Srov. Mt 18,21-22.)\n"
        }, 
        {
            "chapter": 14, 
            "caption": "", 
            "refs": "1442,1465", 
            "id": 983, 
            "text": "Katecheze se bude snažit probudit a pěstovat ve věřících víru v nesrovnatelnou velikost daru, který dal zmrtvýchvstalý Kristus své církvi: poslání a moc opravdu odpouštět hříchy skrze službu apoštolů a jejich nástupců.</p><p>„Pán chce, aby jeho učedníci měli co nejrozsáhlejší pravomoc; chce, aby jeho služebníci konali jeho jménem, co on sám konal, když byl na zemi.“ (Sv. Ambrož, <i>De poenitentia</i>, 1, 8, 34: PL, 16, 477A.)</p><p>„Kněží dostali moc, kterou Bůh neudělil ani andělům, ani archandělům. To, co kněží vykonají zde na zemi, Bůh potvrzuje tam nahoře.“ (Sv. Jan Zlatoústý, <i>De sacerdotio</i>, 3, 5: PG 48, 643A.)</p><p>„Kdyby v církvi nebylo odpuštění hříchů, nebylo by žádné naděje na věčný život a na věčné osvobození. Děkujeme Bohu, který dal své církvi takový dar.“ (Sv. Augustin, <i>Sermones</i>, 213, 8, 8: PL 38, 1064.)\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 984, 
            "text": "<em>Vyznání víry uvádí do souvislosti „odpuštění hříchů“ s vyznáním víry v Ducha svatého. Vzkříšený Kristus totiž svěřil apoštolům moc odpouštět hříchy, když jim dal Ducha svatého.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 985, 
            "text": "<em>Křest je první a hlavní svátost pro odpuštění hříchů: spojuje nás s Kristem, který zemřel a vstal z mrtvých, a dává nám Ducha svatého.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 986, 
            "text": "<em>Z Kristovy vůle církev vlastní moc odpouštět hříchy pokřtěným a vykonává ji prostřednictvím biskupů a kněží, obyčejně ve svátosti pokání.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 987, 
            "text": "<em>„Při odpuštění hříchů jsou kněží a svátosti pouhé nástroje, jimiž Ježíš Kristus, jediný původce a dárce spásy, v nás působí odpuštění hříchů a dává nám milost ospravedlnění.“ (Římský katechismus, 1, 11, 6.)</em>\n"
        }, 
        {
            "chapter": 14, 
            "caption": "<b>11. ČLÁNEK</b><br>„VĚŘÍM ... VE VZKŘÍŠENÍ TĚLA“", 
            "refs": "", 
            "id": 988, 
            "text": "Křesťanské Krédo — vyznání naší víry v Boha Otce, Syna a Ducha svatého a v činnost Boha Stvořitele, Spasitele a Posvětitele — vrcholí vyznáním víry ve vzkříšení mrtvých na konci časů a ve věčný život.\n"
        }, 
        {
            "chapter": 14, 
            "caption": "", 
            "refs": "655,648", 
            "id": 989, 
            "text": "Pevně věříme a pevně doufáme, že jako Kristus opravdu vstal z mrtvých a žije navěky, tak také spravedliví po své smrti budou žít navěky se vzkříšeným Kristem, a že on je v poslední den vzkřísí. (Srov. Jan 6,39-40.) Naše vzkříšení bude, stejně jako Kristovo vzkříšení, dílem Nejsvětější Trojice:</p><p><small>„A když sídlí ve vás Duch toho, který z mrtvých vzkřísil Ježíše, pak ten, který z mrtvých vzkřísil Krista Ježíše, probudí k životu i vaše smrtelná těla svým Duchem, který sídlí ve vás“ (Řím 8,11). (Srov. 1 Sol 4,14; 1 Kor 6,14; 2 Koř 4,14; Flp 3,10-11.)</small>\n"
        }, 
        {
            "chapter": 14, 
            "caption": "", 
            "refs": "364", 
            "id": 990, 
            "text": "Výraz „tělo“ označuje člověka v jeho stavu slabosti a smrtelnosti (Srov. Gn 6,3; Ž 56,5; Iz 40,6.). „Vzkříšení těla“ znamená, že po smrti nebude žít jen nesmrtelná duše, nýbrž že i naše „smrtelná těla“ (Řím 8,11) znovu ožijí.\n"
        }, 
        {
            "chapter": 14, 
            "caption": "", 
            "refs": "638", 
            "id": 991, 
            "text": "Věřit ve vzkříšení z mrtvých, to byl podstatný prvek křesťanské víry už od jejích počátků. „Přesvědčením křesťanů je vzkříšení z mrtvých; tím, že v ně věříme, jsme křesťané.“ (Tertulián, <i>De resurrectione mortuorum</i>, 1,1: PL 2, 841.)</p><p><small>„Jak mohou říkat někteří z vás, že vzkříšení z mrtvých není? Není-li však žádné vzkříšení z mrtvých, nevstal ani Kristus! A jestliže Kristus nevstal, marné je naše kázání, marná je vaše víra ... Ale Kristus z mrtvých vstal, a to jako první z těch, kteří zesnuli“ (1 Kor 15,12-14.20).</small>\n"
        }, 
        {
            "chapter": 14, 
            "caption": "<b>I. Kristovo a naše vzkříšení</b><br>POSTUPNÉ ZJEVOVÁNÍ VZKŘÍŠENÍ", 
            "refs": "297", 
            "id": 992, 
            "text": "Vzkříšení z mrtvých zjevoval Bůh svému národu postupně. Naděje na tělesné vzkříšení mrtvých se prosadila jako vnitřní důsledek víry v Boha, Stvořitele celého člověka, duše i těla. Stvořitel nebe i země také věrně dodržuje svou smlouvu s Abrahámem a jeho potomstvem. A v tom dvojím výhledu se začne vyjadřovat víra ve vzkříšení. Makabejští mučedníci vyznávají před svou smrtí:</p><p><small>„Král vesmíru nás vzkřísí k životu novému a věčnému, protože jsme zemřeli za jeho Zákon“ (2 Mak 7,9). „Je radostné skonat lidskou rukou, když máme v Bohu jistou naději, že jím budeme znovu vzkříšeni“ (2 Mak 7,14). (Srov. 2 Mak 7,29; Dan 12,1-13.)</small>\n"
        }, 
        {
            "chapter": 14, 
            "caption": "", 
            "refs": "575,205", 
            "id": 993, 
            "text": "Farizeové (Srov. Sk 23,6.) a mnozí současníci Páně (Srov. Jan 11,24.) doufali ve vzkříšení. Ježíš je hlásá s důrazem. Odpovídá saduceům, kteří vzkříšení popírají: „Jste na omylu, protože neznáte Písma ani Boží moc“ (Mk 12,24). Víra ve zmrtvýchvstání spočívá na víře v Boha, který „není Bohem mrtvých, ale živých!“ (Mk 12,27).\n"
        }, 
        {
            "chapter": 14, 
            "caption": "", 
            "refs": "646,652", 
            "id": 994, 
            "text": "Ale co více! Ježíš váže víru ve zmrtvýchvstání na svou vlastní osobu: „Já jsem vzkříšení a život“ (Jan 11,25). Sám Ježíš vzkřísí v poslední den ty, kteří v něho uvěří (Srov. Jan 5,24-25; 6,40.) a kteří budou jíst jeho tělo a pít jeho krev (Srov. Jan 6,54.). Už nyní dává toto znamení a záruku tím, že některým mrtvým vrací život (Srov. Mk 5,21—43; Lk 7,11-17; Jan 11.); ohlašuje tím své vlastní vzkříšení, které však bude jiného druhu. O této jedinečné události mluví jako o „znamení Jonáše“ (Srov. Mt 12,39.), o znamení chrámu (Srov. Jan 2,19-22.): ohlašuje, že vstane z mrtvých třetího dne po svém usmrcení. (Srov. Mk 10,34.)\n"
        }, 
        {
            "chapter": 14, 
            "caption": "", 
            "refs": "860,655", 
            "id": 995, 
            "text": "Být Kristovým svědkem znamená být „svědkem jeho zmrtvýchvstání“ (Sk 1,22)(Srov. Sk 4,33.), patřit k těm, kteří „s ním jedli a pili po jeho zmrtvýchvstání“ (Sk 10,41). Křesťanská naděje ve vzkříšení je plně poznamenána setkáními se vzkříšeným Kristem. Vstaneme z mrtvých jako on, s ním a skrze něho.\n"
        }, 
        {
            "chapter": 14, 
            "caption": "", 
            "refs": "643", 
            "id": 996, 
            "text": "Hned od počátku narážela křesťanská víra ve vzkříšení na nepochopení a odpor (Srov. Sk 17,32; 1 Kor 15,12-13.). „V žádném jiném bodě nenaráží křesťanská víra na takový odpor jako v otázce vzkříšení těla.“ (Sv. Augustin, <i>Enarratio in Psalmos</i>, 88, 2, 5: PL 37, 1134.) Dost snadno se přijímá, že život lidské osoby pokračuje po smrti duchovním způsobem. Avšak jak věřit, že by toto tělo, jehož smrtelnost je tak zřejmá, mohlo vstát k věčnému životu?\n"
        }, 
        {
            "chapter": 14, 
            "caption": "JAK BUDOU MRTVÍ VZKŘÍŠENI?", 
            "refs": "366", 
            "id": 997, 
            "text": "<i>Co to znamená „vzkřísit“?</i> Při smrti, odloučení duše a těla, propadá tělo rozkladu, kdežto duše jde vstříc Bohu, i když zůstává v očekávání, až bude znovu spojena se svým oslaveným tělem. Bůh ve své všemohoucnosti definitivně vrátí neporušitelný život našim tělům tím, že je spojí s našimi dušemi mocí Ježíšova zmrtvýchvstání.\n"
        }, 
        {
            "chapter": 14, 
            "caption": "", 
            "refs": "1038", 
            "id": 998, 
            "text": "<i>Kdo vstane z mrtvých?</i> Všichni lidé, kteří zemřeli: „ti, kdo konali dobro, budou vzkříšeni k životu, kdo páchali zlo, budou vzkříšeni k odsouzení“ (Jan 5,29). (Srov. Dan 12,2.)\n"
        }, 
        {
            "chapter": 14, 
            "caption": "", 
            "refs": "640,645", 
            "id": 999, 
            "text": "<i>Jak?</i> Kristus vstal z mrtvých se svým vlastním tělem: „Podívejte se na mé ruce a na mé nohy: vždyť jsem to já sám!“ (Lk 24,39); on se však nevrátil do pozemského života. Týmž způsobem v něm „všichni vstanou z mrtvých se svým vlastním tělem, které nyní mají“ (4. lateránský koncil: DS 801.), ale toto tělo bude proměněno v oslavené tělo (Srov. Flp 3,21.), v „tělo zduchovnělé“ (1 Kor 15,44):</p><p><small>„Někdo snad řekne: A jak mohou mrtví vstát? A jaké to bude mít tělo, až přijdou? Ty bláhový člověče! Když zaséváš semeno, nezačne projevovat známky života, jestliže napřed neodumře. A zaséváš přece ne už tu budoucí rostlinu, ale jen pouhé semeno. Do země se klade tělo, které podléhá zkáze, vstane však tělo, které zkáze nepodléhá … Toto tělo porušitelné musí totiž na sebe vzít neporušitelnost, a toto tělo smrtelné musí na sebe vzít nesmrtelnost“ (1 Kor 15,35-37.42.53).</small>\n"
        }, 
        {
            "chapter": 14, 
            "caption": "", 
            "refs": "647,1405", 
            "id": 1000, 
            "text": "Ono „jak“ přesahuje možnosti naší představivosti a našeho rozumu; je přístupné jen ve víře. Avšak naše účast na eucharistii nám dává již předem okoušet proměnění našeho těla Kristovým působením:</p><p><small>„Jako chléb, který je plodem země, není už obyčejným chlebem po tom, co na něj bylo svoláváno Boží požehnání, ale je eucharistií složenou ze dvou skutečností, z jedné pozemské a z druhé nebeské, tak naše těla, která přijímají eucharistii, nejsou už pomíjející od chvíle, kdy mají v sobě zárodek vzkříšení.“ (Sv. Irenej z Lyonu, <i>Adversus haereses</i>, 4, 18, 5.)</small>\n"
        }, 
        {
            "chapter": 14, 
            "caption": "", 
            "refs": "1038,673", 
            "id": 1001, 
            "text": "<i>Kdy?</i> S konečnou platností „v poslední den“ (Jan 6,39-40.44.54; 11,24); „na konci světa“ (2. vatikánský koncil, LG 48.). Vzkříšení z mrtvých je totiž úzce spojeno s Kristovým druhým příchodem:</p><p><small>„Až totiž bude dán rozkaz, až zazní archandělův hlas a Boží polnice, sám Bůh sestoupí z nebe. Napřed vstanou zemřelí křesťané ...“ (1 Sol 4,16).</small>\n"
        }, 
        {
            "chapter": 14, 
            "caption": "VZKŘÍŠENÍ S KRISTEM", 
            "refs": "655", 
            "id": 1002, 
            "text": "Je-li pravda, že nás Kristus vzkřísí „v poslední den“, je také pravda, že jsme již v jistém smyslu s Kristem vzkříšeni. Křesťanský život je, díky Duchu svatému, už nyní, na zemi, účastí na Kristově smrti a vzkříšení:</p><p> „Křtem jste byli spolu s Kristem položeni do hrobu, a tím také zároveň s ním vzkříšeni, protože jste uvěřili v moc Boha, který ho vzkřísil z mrtvých … Když jste s Kristem byli vzkříšeni, usilujte o to, co pochází shůry, kde je Kristus po Boží pravici“ (Kol 2,12; 3,1).\n"
        }, 
        {
            "chapter": 14, 
            "caption": "", 
            "refs": "1227,556,2796", 
            "id": 1003, 
            "text": "Věřící, spojeni s Kristem prostřednictvím křtu, se již skutečně podílejí na nebeském životě vzkříšeného Krista (Srov. Flp 3,20.), ale tento život je „s Kristem skrytý v Bohu“ (Kol 3,3). „Zároveň s ním [Bůh] vzkřísil i nás, a když vykázal jemu místo v nebi, vykázal je zároveň i nám, protože jsme s ním spojeni“ (Ef 2,6). Protože se sytíme jeho tělem v eucharistii, náležíme již k Tělu Kristovu. Až budeme vzkříšeni v poslední den, i my se „s ním ukážeme ve slávě“ (Kol 3,4).\n"
        }, 
        {
            "chapter": 14, 
            "caption": "", 
            "refs": "364,1397", 
            "id": 1004, 
            "text": "V očekávání onoho dne se již tělo i duše věřícího podílí na důstojnosti, že je „v Kristu“; odtud pramení požadavek úcty k vlastnímu tělu, ale i k tělu bližního, zvláště když trpí:</p><p><small>„Tělo je pro Pána a Pán pro tělo. A Bůh, který vzkřísil Pána, vzkřísí svou mocí také nás. Nevíte, že vaše těla jsou údy Kristovými? ... Proto už nepatříte sami sobě ... Oslavujte proto Boha svým tělem“ (1 Kor 6,13-15.19-20).</small>\n"
        }, 
        {
            "chapter": 14, 
            "caption": "<b>II. Zemřít v Ježíši Kristu</b>", 
            "refs": "624,650", 
            "id": 1005, 
            "text": "Ke vzkříšení s Kristem je třeba nejprve zemřít s Kristem, je třeba „opustit domov tělesný a odebrat se do domova k Pánu“ (2 Kor 5,8). Při tomto obchodu (Srov. Flp 1,23.), jímž je smrt, se duše oddělí od těla. Znovu se spojí se svým tělem v den vzkříšení mrtvých. (Srov. Pavel VI., Vyznání víry Božího lidu, 28.)\n"
        }, 
        {
            "chapter": 14, 
            "caption": "SMRT", 
            "refs": "164,1500", 
            "id": 1006, 
            "text": "„Záhada lidského údělu nejvíce vystupuje tváří v tvář smrti.“ (2. vatikánský koncil, GS 18.) Z jedné strany je tělesná smrt přirozená, avšak pro víru je ve skutečnosti „odplatou za hřích“ (Řím 6,23). (Srov. Gn 2,17.) A pro ty, kteří umírají v Kristově milosti, je účastí na smrti Pána, aby mohli mít podíl na jeho vzkříšení. (Srov. Řím 6,3-9; Flp 3,10-11.)\n"
        }, 
        {
            "chapter": 14, 
            "caption": "", 
            "refs": "", 
            "id": 1007, 
            "text": "<i>Smrt je ukončením pozemského života</i>. Naše životy jsou odměřeny časem, během něhož se měníme, stárneme, a jako u všech živých bytostí na zemi smrt se jeví jako normální ukončení života. Toto hledisko smrti dodává našim životům naléhavost: pomyšlení na to, že jsme smrtelní, nám pomáhá uvědomit si, že máme jen omezený čas k uskutečnění své existence.</p><p><small>„Pamatuj na svého Tvůrce ve dnech svého mládí … Pak se vrátí prach do země, odkud vzešel, a duch se vrátí k Bohu, který ho dal“ (Kaz 12,1.7).</small>\n"
        }, 
        {
            "chapter": 14, 
            "caption": "", 
            "refs": "401,376", 
            "id": 1008, 
            "text": "<i>Smrt je důsledkem hříchu</i>. Učitelský úřad církve, hodnověrný vykladatel tvrzení Písma svatého (Srov. Gn 2,17; 3,3; 3,19; Mdr 1,13; Řím 5,12; 6,23.) a tradice, učí, že smrt vstoupila do světa pro hřích člověka. (Srov. tridentský koncil: DS 1511.) Ačkoli člověk vlastnil smrtelnou přirozenost, Bůh stanovil, že nezemře. Smrt tedy odporovala plánům Boha Stvořitele a vstoupila do světa jako následek hříchu (Srov. Mdr 2,23-24.). „Tělesná smrt, které by byl člověk ušetřen, kdyby nebyl zhřešil“ (2. vatikánský koncil, GS 18.), je tedy jeho „posledním nepřítelem“, který má být přemožen (1 Kor 15,26).\n"
        }, 
        {
            "chapter": 14, 
            "caption": "", 
            "refs": "612", 
            "id": 1009, 
            "text": "<i>Smrt je Kristem přeměněna</i>. I Ježíš, Boží Syn, podstoupil smrt, jež je příznačná pro lidský úděl. Avšak navzdory smrtelným úzkostem (Srov. Mk 14,33-34; Žid 5,7-8.) ji vzal na sebe úkonem naprostého a svobodného podrobení se vůli svého Otce. Ježíšova poslušnost proměnila prokletí smrti v požehnání. (Srov. Řím 5,19-21.)\n"
        }, 
        {
            "chapter": 14, 
            "caption": "SMYSL KŘESŤANSKÉ SMRTI", 
            "refs": "1220", 
            "id": 1010, 
            "text": "Díky Kristu má křesťanská smrt kladný smysl. „Pro mě život je Kristus a smrt ziskem“ (Flp 1,21). „Tohle je jisté: Když jsme s ním umřeli, budeme s ním také žít“ (2 Tim 2,11). Podstatně nové je na křesťanské smrti toto: Křtem již křesťan svátostně „zemřel s Kristem“, aby žil novým životem; umíráme-li v Kristově milosti, tělesná smrt dovršuje toto „zemřít s Kristem“ a zakončuje tak přivtělení k němu v jeho vykupitelském úkonu.</p><p><small>„Pro mne je lepší zemřít v („eis“) Ježíši Kristu než být králem až do končin země. Hledám toho, který pro nás zemřel; chci toho, který pro nás vstal z mrtvých. Mé narození se už blíží ... Nechte mě, ať přijmu čiré světlo; až tam dojdu, budu opravdu člověkem.“ (Sv. Ignác Antiochijský, <i>Epistula ad Romanos</i>, 6, 1-2.)</small>\n"
        }, 
        {
            "chapter": 14, 
            "caption": "", 
            "refs": "1025", 
            "id": 1011, 
            "text": "Smrtí Bůh volá člověka k sobě. Proto může křesťan zakoušet vůči smrti podobnou touhu, jakou měl svatý Pavel: „Mám touhu zemřít a být s Kristem“ (Flp 1,23); a může proměnit podle Kristova příkladu svou vlastní smrt v úkon poslušnosti a lásky k Otci. (Srov. Lk 23,46.)</p><p><small>„Má láska je ukřižovaná ... je ve mně živá voda, která mi uvnitř našeptává a říká: ‘Pojď k Otci!’“ (Sv. Ignác Antiochijský, <i>Epistula ad Romanos</i>, 7, 2.)</small></p><p><small>„Chci vidět Boha, ale abych ho viděla, je třeba zemřít.“ (Sv. Terezie od Ježíše, <i>Poesia</i>, 7.)</small></p><p><small>„Neumírám, vcházím do života.“ (Sv. Terezie od Dítěte Ježíše, <i>Lettre</i> [9. června 1897].)</small>\n"
        }, 
        {
            "chapter": 14, 
            "caption": "", 
            "refs": "", 
            "id": 1012, 
            "text": "Křesťanský pohled na smrt (Srov. 1 Sol 4,13-14.) je vytříbeným způsobem vyjádřen v liturgii církve:</p><p><small>„Život těch, kdo v tebe věří, nezaniká, ale ve smrti se naplňuje, a když se rozpadne naše pozemské obydlí, dostaneme u tebe domov věčný.“ (Římský misál, preface 1. za zemřelé.)</small>\n"
        }, 
        {
            "chapter": 14, 
            "caption": "", 
            "refs": "", 
            "id": 1013, 
            "text": "Smrt je konec pozemského putování člověka, času milosti a slitování, který mu Bůh dopřává, aby naplnil svůj pozemský život podle Božích záměrů a aby rozhodl o svém posledním osudu. Když skončí náš „jediný pozemský život“ (2. vatikánský koncil, LG 48.), už se nevrátíme žít jiné pozemské životy. Každý člověk umírá jen „jednou“ (Žid 9,27). Po smrti není žádné „převtělování“ (reinkarnace).\n"
        }, 
        {
            "chapter": 14, 
            "caption": "", 
            "refs": "2676,2677", 
            "id": 1014, 
            "text": "Církev nás vybízí, abychom se připravovali na hodinku své smrti („Od náhlé a nenadálé smrti, vysvoboď nás, Pane“: Litanie ke všem svatým), abychom prosili Matku Boží, aby se za nás přimlouvala „v hodinu smrti naší“ (Zdrávas Maria), a abychom se svěřovali svatému Josefovi, patronu šťastné smrti:</p><p><small> „Vždycky by sis měl ve skutcích i myšlenkách počínat tak, jako bys už dnes umíral. Kdybys měl čisté svědomí, nebál by ses příliš smrti. Proto by bylo lepší chránit se hříchů než utíkat před smrtí. Nejsi-li připraven dnes, jak budeš zítra?“ (Následování Krista, 1, 23, 5-8.)</small></p><p><small>„Buď chválen, můj Pane, za naši sestru tělesnou smrt, které žádný živý člověk nemůže uniknout. Běda těm, kteří zemřou ve smrtelných hříších! Blažení jsou ti, které smrt nalezne ve tvé nejsvětější vůli, těm pak druhá smrt nijak neuškodí.“ (Sv. František z Assisi, Píseň bratra slunce.)</small>\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 1015, 
            "text": "<em>„Tělo je stěžejním bodem spásy.“ (Tertulián, De resurrectione mortuorum, 8, 2: PL 2, 852.) Věříme v Boha, který je Stvořitelem těla; věříme ve Slovo, které se stalo tělem, aby vykoupilo tělo; věříme ve vzkříšení těla, dovršení stvoření a vykoupení těla.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1016, 
            "text": "<em>Při smrti se duše odděluje od těla, ale při vzkříšení Bůh navrátí našemu proměněnému tělu nepomíjející život tím, že je spojí s naší duší. Jako Kristus je vzkříšen a žije navěky, tak i my všichni vstaneme z mrtvých v poslední den.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1017, 
            "text": "<em>„Věříme v opravdové vzkříšení toho těla, které máme nyní.“ (2. lyonský koncil: DS 854.) Nicméně zatímco se zasévá do hrobu tělo pomíjející, vstává z mrtvých tělo nepomíjející, „tělo zduchovnělé“ (1 Kor 15,44).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1018, 
            "text": "<em>Následkem prvotního hříchu člověk musí podstoupit „tělesnou smrt, které by byl ušetřen, kdyby nebyl zhřešil“. (2. vatikánský koncil, GS 18.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1019, 
            "text": "<em>Ježíš, Boží Syn, dobrovolně za nás podstoupil smrt úkonem naprostého a svobodného podrobení se vůli Boha, našeho Otce. Svou smrtí přemohl smrt, a tak otevřel všem lidem možnost ke spáse.</em>\n"
        }, 
        {
            "chapter": 14, 
            "caption": "<b>12. ČLÁNEK</b><br> „VĚŘÍM V ŽIVOT VĚČNÝ", 
            "refs": "1523,1524,1525,336,2677", 
            "id": 1020, 
            "text": "Pro křesťana, který spojuje svou vlastí smrt s Ježíšovou, je smrt příchodem k němu a vstupem do věčného života. Když církev nad umírajícím křesťanem naposled vyslovila odpouštějící slova Kristova rozhřešení, naposled mu udělila znamení posilujícího pomazání a dala mu Krista ve svatém přijímání (viatikum) jako pokrm na cestu, obrací se na něho s těmito dojemnými a ubezpečujícími slovy:</p><p><small>„Křesťanská duše, vydej se na cestu z tohoto světa ve jménu Boha, všemohoucího Otce, který tě stvořil, ve jménu Ježíše Krista, Božího Syna, který pro tebe trpěl, ve jménu Ducha svatého, který byl na tebe vylit; kéž ještě dnes dojdeš pokoje v příbytku u Boha na svatém Siónu ve společenství se svatou Bohorodičkou Pannou Marií, se svatým Josefem a se všemi anděly a svatými.“ … „Vrať se tedy k svému původci, který tě uhnětl z hlíny země. Kéž ti při odchodu z tohoto života vyjde naproti svatá Panna Maria, andělé a všichni svatí … Kéž uvidíš tváří v tvář svého Vykupitele a kéž na věky požíváš blaženého patření na Boha.“ (Římský rituál, Odporučení umírajícího Bohu, 146 /modlitby/.)</small>\n"
        }, 
        {
            "chapter": 14, 
            "caption": "<b>I. Soukromý soud</b>", 
            "refs": "1038,679", 
            "id": 1021, 
            "text": "Smrt ukončuje život člověka, to znamená, ukončuje čas otevřený k přijetí nebo odmítnutí božské milosti projevené v Kristu. (Srov. 1 Tim 1,9-10.) Nový zákon mluví o soudu hlavně ve výhledu na konečné setkání s Kristem při jeho druhém příchodu, ale mluví také na více místech o bezprostřední odplatě, kterou po smrti dostane každý podle svých skutků a své víry. Podobenství o chudém Lazarovi (Srov. Lk 16,22.) a Kristova slova na kříži pronesená ke kajícímu zločinci (Srov. Lk 23,43.), stejně jako další texty Nového zákona (Srov. 2 Kor 5,8; Flp 1,23; Žid 9,27;12,23.), mluví o konečném osudu duše (Srov. Mt 16,26.), který může být pro každého jiný.\n"
        }, 
        {
            "chapter": 14, 
            "caption": "", 
            "refs": "393,1470", 
            "id": 1022, 
            "text": "Každý člověk hned po smrti obdrží ve své nesmrtelné duši při soukromém soudu, který hodnotí jeho život ve vztahu ke Kristu, svou věčnou odplatu: buď projde očišťováním (Srov. 2. lyonský koncil: DS 856; 2. florentský koncil: tamtéž, 1304; tridentský koncil: tamtéž, 1820.), nebo ihned vchází do nebeské blaženosti (Srov. Benedikt XII., konstituce <i>Benedictus Deus</i>: DS 1000-1001; Jan XXII., bula <i>Ne super his</i>: tamtéž, 991; 2. lyonský koncil: DS 857; 2. florentský koncil: DS 1305.), nebo je ihned navždy zavržen (Srov. Benedikt XII., konstituce <i>Benedictus Deus</i>: DS 1002; 2. lyonský koncil: DS 858; 2. florentský koncil: DS 1306.).</p><p><small>„Až nastane večer života, budeme souzeni podle toho, jak jsme milovali.“ (Sv. Jan od Kříže, <i>Avisos y sentencias</i>, 57.)</small>\n"
        }, 
        {
            "chapter": 14, 
            "caption": "<b>II. Nebe</b>", 
            "refs": "954", 
            "id": 1023, 
            "text": "Ti, kdo umírají v Boží milosti a přátelství a kdo jsou dokonale očištěni, žijí navždy s Kristem. Jsou navždy podobni Bohu, protože ho vidí „takového, jaký je“ (1 Jan 3,2), „tváří v tvář“ (1 Kor 13,12): (Srov. Zj 22,4.)</p><p><small> „Svou apoštolskou autoritou definujeme, že podle všeobecného Božího ustanovení duše všech svatých, kteří zemřeli před Kristovým utrpením ... a všech ostatních věřících, kteří zemřeli po přijetí Kristova svatého křtu, na nichž ve chvíli smrti nebylo či nebude, jestliže zemřou v budoucnu, nic k očišťování, anebo jestliže na nich bylo nebo bude něco k očišťování, když se po smrti očistili ... ještě před vzkříšením jejich těl a před posledním soudem — a to po nanebevstoupení Pána a Spasitele, Ježíše Krista — byly, jsou a budou v nebi, jsou přidruženy k nebeskému království a k nebeskému ráji s Kristem spolu se svatými anděly. A po utrpení a smrti našeho Pána Ježíše Krista viděly a vidí božskou podstatu intuitivním nazíráním a také tváří v tvář bez prostřednictví jakéhokoliv stvoření.“ (Benedikt XII., konstituce <i>Benedictus Deus</i>: DS 1000; srov. 2. vatikánský koncil. LG 49.)</small>\n"
        }, 
        {
            "chapter": 14, 
            "caption": "", 
            "refs": "260,326,2734,1718", 
            "id": 1024, 
            "text": "Tento dokonalý život, toto společenství života a lásky s Nejsvětější Trojicí, s Pannou Marií, s anděly a všemi blaženými se nazývá „nebe“. Nebe je konečným cílem a uskutečněním nejhlubších tužeb člověka, stav svrchovaného a konečného štěstí.\n"
        }, 
        {
            "chapter": 14, 
            "caption": "", 
            "refs": "1011", 
            "id": 1025, 
            "text": "Žít v nebi znamená „být s Kristem“ (Srov. Jan 14,3; Flp 1,23; 1 Sol 4,17.). Vyvolení žijí „v něm“, ale uchovávají si, ba nacházejí svou pravou totožnost, své vlastní jméno (Srov. Zj 2,17.):</p><p><small>„Život totiž, to je být s Kristem, protože kde je Kristus, tam je život, tam je království.“ (Sv. Ambrož, <i>Expositio Evangelii secundum Lucam</i>, 10, 121: PL 15, 1927.)</small>\n"
        }, 
        {
            "chapter": 14, 
            "caption": "", 
            "refs": "793", 
            "id": 1026, 
            "text": "Ježíš Kristus nám svou smrtí a zmrtvýchvstáním „otevřel“ nebe. Život blažených spočívá v plném vlastnění plodů vykoupení, které zjednal Kristus; ten přidružuje ke své nebeské oslavě ty, kteří v něho uvěřili a zůstali věrni jeho vůli. Nebe je blažené společenství všech, kteří jsou dokonale přivtěleni ke Kristu.\n"
        }, 
        {
            "chapter": 14, 
            "caption": "", 
            "refs": "959,1720", 
            "id": 1027, 
            "text": "Toto tajemství blaženého společenství s Bohem a se všemi, kteří jsou v Kristu, překonává jakékoliv chápání a jakoukoliv představivost. Písmo svaté o tom mluví obrazně: život, světlo, pokoj, svatební hostina, víno, království, dům Otce, nebeský Jeruzalém, ráj: „Co oko nevidělo, co ucho neslyšelo, a nač člověk nikdy ani nepomyslil, co všechno Bůh připravil těm, kdo ho milují“ (1 Kor 2,9).\n"
        }, 
        {
            "chapter": 14, 
            "caption": "", 
            "refs": "1722", 
            "id": 1028, 
            "text": "Protože Bůh je transcendentní (přesažný), nemůže být viděn, jaký je, leč že sám otevře člověku své tajemství k bezprostřednímu nazírání a že mu dá k tomu schopnost. Toto nazírání Boha v jeho nebeské slávě nazývá církev „oblažující patření“:</p><p><small>„Toto bude tvá sláva a tvé štěstí: být připuštěn k patření na Boha, mít čest podílet se na radostech spásy a věčného světla spolu s Kristem, tvým Pánem a Bohem … těšit se v nebeském království spolu se spravedlivými a Božími přáteli z radosti dosažené nesmrtelností.“ (Sv. Cyprián z Kartága, <i>Epistulae</i>, 58, 10, 1: PL 4,367-368.)</small>\n"
        }, 
        {
            "chapter": 14, 
            "caption": "", 
            "refs": "956,668", 
            "id": 1029, 
            "text": "Blažení v nebeské slávě i nadále radostně konají Boží vůli vzhledem k ostatním lidem a vzhledem k celému stvoření. Kralují už s Kristem; „budou kralovat na věčné věky“ (Zj 22,5). (Srov. Mt 25,21.23.)\n"
        }, 
        {
            "chapter": 14, 
            "caption": "<b>III. Konečné očišťování neboli očistec</b>", 
            "refs": "", 
            "id": 1030, 
            "text": "Ti, kdo umírají v Boží milosti a přátelství, ale nejsou dokonale očištěni, i když jsou si jisti svou věčnou spásou, jsou po smrti podrobeni očišťování, aby dosáhli svatosti nutné ke vstupu do nebeské radosti.\n"
        }, 
        {
            "chapter": 14, 
            "caption": "", 
            "refs": "954,1472", 
            "id": 1031, 
            "text": "Církev nazývá toto konečné očišťování vyvolených očistcem; to je něco úplně jiného než trest zavržených. Církev formulovala nauku víry o očistci zvláště na florentském (Srov. DS 1304.) a tridentském sněmu (Srov. DS 1820; 1580.). Církevní tradice mluví, s odvoláním na některé texty Písma (Srov. např. 1 Kor 3,15; 1 Petr 1,7.), o očistném ohni:</p><p><small>„Co se týká některých lehkých hříchů, je třeba věřit, že před posledním soudem je očistný oheň; vždyť ten, který je pravda, říká, že jestliže se někdo rouhá Duchu svatému, nebude mu odpuštěno ani v tomto věku, ani v budoucím (Mt 12,32). Z tohoto tvrzení se odvozuje, že jisté viny mohou být odpuštěny v tomto věku, ale jiné v budoucím věku.“ (Srov. Sv. Řehoř Veliký, <i>Dialogi</i>, 4,41,3.)</small>\n"
        }, 
        {
            "chapter": 14, 
            "caption": "", 
            "refs": "958,1371,1479", 
            "id": 1032, 
            "text": "Toto učení se také opírá o modlitbu za zemřelé, o níž hovoří již Písmo svaté: „Proto dal [Juda Makabejský] přinést smírnou oběť za mrtvé, aby jim byly odpuštěny hříchy“ (2 Mak 12,46). Církev již od prvních dob uctívala památku zemřelých, přimlouvala se za ně a přinášela zvláště eucharistickou oběť (Srov. 2. lyonský koncil: DS 856.), aby, očištěni, mohli dosáhnout blaženého patření na Boha. Církev také doporučuje almužny, odpustky a kající skutky za zemřelé:</p><p><small>„Pojďme jim na pomoc a vzpomínejme na ně. Jestliže Jobovi synové byli očištěni obětí jejich otce (Srov. Job 1,5.), proč bychom měli pochybovat o tom, že naše obětní dary za mrtvé jim přinášejí nějakou útěchu? Neváhejme a pojďme na pomoc těm, kteří jsou mrtvi, a obětujme za ně své modlitby.“ (Sv. Jan Zlatoústý, <i>Homiliae in primam ad Corinthios</i>, 41, 5; PG 61, 361.)</small>\n"
        }, 
        {
            "chapter": 14, 
            "caption": "<b>IV. Peklo</b>", 
            "refs": "1861,393,633", 
            "id": 1033, 
            "text": "Nemůžeme být spojeni s Bohem, jestliže se svobodně nerozhodneme milovat ho. Avšak nemůžeme milovat Boha, jestliže těžce hřešíme proti němu, proti svému bližnímu a proti sobě samým: „Kdo nemiluje, zůstává ve smrti. Každý, kdo nenávidí svého bratra, je vrah — a víte, že žádný vrah nemá v sobě trvalý a věčný život“ (1 Jan 3,14-15). Náš Pán nás upozorňuje, že budeme od něho odděleni, jestliže nepřispějeme na pomoc chudým a maličkým v jejich nouzi: jsou totiž jeho bratry (Srov. Mt 25,31-46.). Zemřít ve smrtelném hříchu, aniž by byl smyt lítostí, a nepřijmout milosrdnou Boží lásku, to znamená zůstat navždy odděleni od Boha v důsledku našeho svobodného rozhodnutí. A tento stav konečného sebevyloučení ze společenství s Bohem a s blaženými je označován slovem „peklo“.\n"
        }, 
        {
            "chapter": 14, 
            "caption": "", 
            "refs": "", 
            "id": 1034, 
            "text": "Ježíš často mluví o „pekle“, o „neuhasitelném ohni“ (Srov. Mt 5,22.29; 13,42.50; Mk 9,43-48.), vyhrazeném tomu, kdo až do konce života odmítá uvěřit a obrátit se, tam mohou zahynout jak duše, tak tělo (Srov. Mt 10,28.). Ježíš ohlašuje přísnými slovy, že „pošle své anděly, ti posbírají z jeho království … ty, kdo dělají nepravosti, a uvrhnou je do ohnivé pece“ (Mt 13,41-42), a že vynese rozsudek: „Pryč ode mne, vy zlořečení, do věčného ohně!“ (Mt 25,41).\n"
        }, 
        {
            "chapter": 14, 
            "caption": "", 
            "refs": "393", 
            "id": 1035, 
            "text": "Církev ve svém učení potvrzuje existenci pekla i jeho věčnost. Duše těch, kteří umírají ve stavu smrtelného hříchu, sestupují ihned po smrti do pekla, kde snášejí pekelné tresty, „věčný oheň“ (Srov. vyznání „Quicumque\": DS 76; synoda v Cařihradě: DS 409.411; 4.1ateránský koncil: DS 801;2. lyonský koncil: tamtéž, 858; Benedikt XII., konstituce <i>Benedictus Deus</i>: DS 1002; florentský koncil [1442]: DS 1351; tridentský koncil: DS 1575; Pavel VI., Vyznání víry Božího lidu, 12.). Hlavním trestem pekla je věčné odloučení od Boha, neboť pouze v Bohu může mít člověk život a štěstí, pro které byl stvořen a po nichž touží.\n"
        }, 
        {
            "chapter": 14, 
            "caption": "", 
            "refs": "1734,1428", 
            "id": 1036, 
            "text": "Výpovědi Písma svatého a nauka církve o pekle jsou výzvou k odpovědnosti, s níž má člověk užívat své svobody se zaměřením na svůj věčný osud. Současně jsou i naléhavou výzvou k obrácení: „Vejděte těsnou branou. Neboť prostorná je brána a široká cesta, která vede k záhubě, a mnoho je těch, kdo tamtudy vcházejí. Jak těsná je brána a úzká cesta, která vede k životu, a málo je těch, kdo ji najdou“ (Mt 7,13-14).</p><p><small>„Protože však neznáme den ani hodinu, je třeba, jak nás napomíná Pán, stále bdít, abychom si po skončení svého jediného pozemského života zasloužili přijít s ním ke svatební hostině a přidružit se k požehnaným, a ne, aby nám bylo rozkázáno jako špatným a lenivým služebníkům odejít do věčného ohně, do vnější temnoty, kde ‘bude pláč a skřípění zubů’.“ (2. vatikánský koncil, LG 48.)</small>\n"
        }, 
        {
            "chapter": 14, 
            "caption": "", 
            "refs": "162,1014,1821", 
            "id": 1037, 
            "text": "Bůh nikoho předem neurčuje, že půjde do pekla (Srov. 2. oranžský koncil: DS 397; tridentský koncil: DS 1567.); to je následek svobodného odvrácení od Boha (smrtelný hřích), v němž se setrvává až do konce. V eucharistické bohoslužbě a v každodenních modlitbách věřících církev prosí o milosrdenství Boha, který „nechce, aby někdo zahynul, naopak chce, aby se všichni dali na pokání“ (2 Petr 3,9):</p><p><small>„Přijmi tedy milostivě, Bože, oběť svých služebníků i celé své rodiny ... Dej našim dnům svůj řád a mír. Vysvoboď nás od věčné záhuby a připočti k zástupu vyvolených.“ (Římský misál, římský kánon.)</small>\n"
        }, 
        {
            "chapter": 14, 
            "caption": "<b>V. Poslední soud</b>", 
            "refs": "1001,998", 
            "id": 1038, 
            "text": "Vzkříšení všech mrtvých, „spravedlivých i nespravedlivých“ (Sk 24,15), bude předcházet poslednímu soudu. Bude to „hodina, kdy všichni v hrobech uslyší … hlas [Syna člověka] a vyjdou: ti, kdo konali dobro, budou vzkříšeni k životu, kdo páchali zlo, budou vzkříšeni k odsouzení“ (Jan 5,28-29). Tehdy Kristus přijde „ve slávě a s ním všichni andělé … a budou před něj shromážděny všechny národy. A oddělí jedny od druhých, jako pastýř odděluje ovce od kozlů. Ovce postaví po své pravici, kozly po levici … A ti půjdou do věčného trápení, spravedliví však do věčného života“ (Mt 25,31-33.46).\n"
        }, 
        {
            "chapter": 14, 
            "caption": "", 
            "refs": "678", 
            "id": 1039, 
            "text": "Před Kristem, který je pravda, bude s konečnou platností odhalena pravda o vztahu každého člověka k Bohu (Srov. Jan 12,48.). Poslední soud jasně ukáže, až do nejmenších důsledků, dobro, které každý vykonal nebo opomenul vykonat během svého pozemského života:</p><p><small>„Všechno zlo, které špatní lidé páchají, je zaznamenáno, aniž o tom vědí. V den, kdy Bůh nebude mlčet (Ž 50,3) … se obrátí k ničemníkům a řekne jim: ‘Já jsem umístil na zemi své chudé pro vás. Já, jejich hlava, jsem seděl na nebi po pravici svého Otce, ale na zemi mé údy mívaly hlad. Kdybyste obdarovali mé údy, váš dar by došel až k hlavě. Když jsem umístil své chudé na zemi, ustanovil jsem je vašimi poslíčky, aby donášeli vaše dobré skutky do mého pokladu: vy jste nic nevložili do mých rukou, proto také u mne nic nemáte.’“ (Sv. Augustin, <i>Sermones</i>, 18, 4, 4: PL 38, 130-131.)</small>\n"
        }, 
        {
            "chapter": 14, 
            "caption": "", 
            "refs": "637,314", 
            "id": 1040, 
            "text": "Poslední soud nastane ve chvíli Kristova slavného návratu. Jen Otec zná jeho hodinu a den; on sám rozhodne, kdy má přijít. Skrze svého Syna Ježíše tehdy pronese své konečné slovo nad celými dějinami. Poznáme poslední smysl celého díla stvoření a celé ekonomie spásy a pochopíme obdivuhodné cesty, po kterých Boží prozřetelnost vedla každou věc k jejímu poslednímu cíli. Poslední soud ukáže, že Boží spravedlnost vítězí nad všemi nespravedlnostmi spáchanými jeho tvory a že Boží láska je silnější než smrt. (Srov. Pis 8,6.)\n"
        }, 
        {
            "chapter": 14, 
            "caption": "", 
            "refs": "1432,2854", 
            "id": 1041, 
            "text": "Poselství posledního soudu volá k obrácení, pokud Bůh ještě lidem dává „dobu příhodnou, den spásy“ (2 Kor 6,2). Vnuká svatou Boží bázeň. Podněcuje k úsilí o spravedlnost Božího království. Hlásá „blaženou naději“ (Tit 2,13) na návrat Pána, který „přijde v onen den, aby došel slávy ve svých věřících a aby na sebe soustředil obdiv u všech, kdo víru přijali (2 Sol 1,10).\n"
        }, 
        {
            "chapter": 14, 
            "caption": "<b>VI. Naděje v nové nebe a novou zemi</b>", 
            "refs": "769,670,310", 
            "id": 1042, 
            "text": "Na konci času dojde Boží království své plnosti. Po všeobecném soudu budou spravedliví navždy kralovat s Kristem, oslaveni na těle i na duchu, a i samotný vesmír bude obnoven:</p><p><small>„Církev ... bude dovršena teprve v nebeské slávě, až přijde čas, kdy bude všechno obnoveno. Pak bude s lidským pokolením dokonale v Kristu obnoven celý svět, který je těsně spojen s člověkem a jeho prostřednictvím dosahuje svého cíle.“ (2. vatikánský koncil, LG 48.)</small>\n"
        }, 
        {
            "chapter": 14, 
            "caption": "", 
            "refs": "671,280,518", 
            "id": 1043, 
            "text": "Tuto tajemnou obnovu, která přemění lidstvo i svět, nazývá Písmo svaté „novým nebem a novou zemí“ (2 Petr 3,13)(Srov. Zj 21,1.). Konečně se uskuteční Boží úmysl, „že sjednotí v Kristu vše, co je na nebi i na zemi“ (Ef 1,10).\n"
        }, 
        {
            "chapter": 14, 
            "caption": "", 
            "refs": "", 
            "id": 1044, 
            "text": "V tomto novém vesmíru (Srov. Zj 21,5.), v nebeském Jeruzalémě, bude Bůh přebývat mezi lidmi. „Setře jim každou slzu z očí: nebude už smrt ani zármutek, nářek ani bolest už nebude, protože co dříve bylo, pominulo“ (Zj 21,4)(Srov. Zj 21,27.).\n"
        }, 
        {
            "chapter": 14, 
            "caption": "", 
            "refs": "775,1404", 
            "id": 1045, 
            "text": "<i>Co se týká člověka</i>, bude v tomto dovršení konečně zcela uskutečněna jednota lidského pokolení, kterou chtěl Bůh již od stvoření, a ustanovil putující církev v dějinách „jakoby svátostí“ této jednoty (2. vatikánský koncil, LG 1.). Ti, kteří budou spojeni s Kristem, vytvoří společenství vykoupených, „svaté město“ Boží (Zj 21,2), „choť Beránkovu“ (Zj 21,9). Toto společenství už nebude zraňováno hříchem, necudnostmi (Srov. Zj 21,27.), sobectvím, které ničí nebo zraňují pozemské společenství lidí. Blažené patření, v němž se bude Bůh nevyčerpatelným způsobem otevírat vyvoleným, bude nevysychajícím pramenem věčného štěstí míru a vzájemného sdílení.\n"
        }, 
        {
            "chapter": 14, 
            "caption": "", 
            "refs": "349", 
            "id": 1046, 
            "text": "<i>Pokud jde o vesmír</i>, zjevení potvrzuje hluboké spojení osudu hmotného světa a člověka:</p><p><small>„Celé tvorstvo nedočkavě čeká, až se Boží synové zjeví ve slávě. Vždyť tvorstvo bylo podrobeno nicotnosti ... Zůstala však tvorstvu naděje, že i ono bude vysvobozeno z poroby porušení ... Víme přece, že celé tvorstvo zároveň sténá a spolu trpí až doposud. A není samo. I my, ačkoliv už máme první dary Ducha, i my sami uvnitř naříkáme a očekáváme ... vykoupení našeho těla“ (Řím 8,19-23). </small>\n"
        }, 
        {
            "chapter": 14, 
            "caption": "", 
            "refs": "", 
            "id": 1047, 
            "text": "Také viditelný vesmír je tedy určen k tomu, aby byl přeměněn, „aby i sám svět, obnovený ve svém prvotním stavu, byl už bez jakékoliv překážky ve službách spravedlivých“ tím, že se bude podílet na jejich oslavení ve vzkříšeném Ježíši Kristu. (Sv. Irenej z Lyonu, <i>Adversus haereses</i>, 5, 32, 1.)\n"
        }, 
        {
            "chapter": 14, 
            "caption": "", 
            "refs": "673", 
            "id": 1048, 
            "text": "„<i>Neznáme čas, kdy dospěje ke svému konci</i> země a lidstvo, ani způsob přeměny vesmíru. Tento viditelný svět zohyzděný hříchem sice pomine, ale dostává se nám poučení, že Bůh připravuje nový příbytek, novou zemi, ve které přebývá spravedlnost a jejíž blaženost naplní a převýší všechny touhy lidského srdce po pokoji.“ (2. vatikánský koncil, GS 39.)\n"
        }, 
        {
            "chapter": 14, 
            "caption": "", 
            "refs": "2820", 
            "id": 1049, 
            "text": "„Očekávání nové země však nesmí oslabit, nýbrž spíše povzbudit úsilí o zvelebení této země, kde roste tělo nové lidské rodiny, která již může poskytnout jakýsi nástin nového věku. I když je třeba pečlivě rozlišovat pozemský pokrok od růstu Kristova království, má přesto tento pokrok pro Boží království veliký význam, pokud přispívá k lepšímu uspořádání lidské společnosti.“ (2. vatikánský koncil, GS 39.)\n"
        }, 
        {
            "chapter": 14, 
            "caption": "", 
            "refs": "1709,260", 
            "id": 1050, 
            "text": "„Neboť ... všechny tyto dobré plody přírody i našeho přičinění, které jsme v Duchu Páně a podle jeho příkazu zde na zemi rozmnožili, potom opět nalezneme, avšak očištěné od každé skvrny, ozářené a přetvořené, až Kristus odevzdá Otci věčné a všeobecné království.“ (2. vatikánský koncil, GS 39.; srov. také LG 2.) Pak bude Bůh „všechno ve všem“ (1 Kor 15,28), ve <i>věčném životě</i>:</p><p><small>„Skutečný a pravý život je Otec, který skrze Syna vylévá v Duchu svatém své dary na všechny, nevyjímaje žádného. A z jeho milosrdenství se i nám lidem dostalo nepomíjejícího zaslíbení věčného života.“ (Sv. Cyril Jeruzalémský, <i>Catecheses illuminandorum</i>, 18, 29: PG 33, 1049; srov. Denní modlitba církve, 2. čtení ve čtvrtek 17. týdne liturgického mezidobí.)</small>\n"
        }, 
        {
            "chapter": 14, 
            "caption": "<b>Souhrn</b>", 
            "refs": "", 
            "id": 1051, 
            "text": "<em>Každý člověk dostává ve své nesmrtelné duši svou věčnou odplatu hned po své smrti, při soukromém soudu, od Krista, soudce živých i mrtvých.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1052, 
            "text": "<em>„Věříme, že duše všech, kteří umírají v Kristově milosti … tvoří Boží lid za hranicemi smrti, která bude s konečnou platností přemožena v den vzkříšení, kdy budou tyto duše spojeny s vlastními těla.“ (Pavel VI., Vyznání víry Božího lidu, 28.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1053, 
            "text": "<em>„Věříme, že množství duší, shromážděné kolem Ježíše a Marie v ráji, tvoří nebeskou církev, kde tyto duše ve věčné blaženosti vidí Boha tak, jak je, a kde v různém stupni a různým způsobem se podílejí spolu se svatými anděly na božské vládě příslušející Kristu ve slávě, přimlouvají se za nás a pomáhají nám v našich slabostech svou bratrskou péčí.“ (Pavel VI., Vyznání víry Božího lidu, 29.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1054, 
            "text": "<em>Ti, kteří umírají v Boží milosti a přátelství, ale nejsou dokonale očištěni, i když jsou si jisti svou věčnou spásou, jsou po smrti podrobeni očišťování, aby dosáhli svatosti, která je nutná pro vstup do Boží radosti.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1055, 
            "text": "<em>Církev na základě „společenství svatých“ doporučuje zesnulé Božímu milosrdenství, přimlouvá se za ně, zvláště však za ně přináší eucharistickou oběť.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1056, 
            "text": "<em>Církev podle Kristova příkladu varuje věřící před „smutnou a trýznivou skutečností věčné smrti“ (Kongregace pro klérus, <i>Directorium catecheticum generale</i>, 69.), nazývanou také „peklem“.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1057, 
            "text": "<em>Hlavním pekelným trestem je věčné odloučení od Boha; člověk může mít jen v Bohu život a štěstí, pro které byl stvořen a po nichž touží.</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1058, 
            "text": "<em>Církev se modlí, aby se nikdo neztratil: „Pane, nedopusť, abych se kdy odloučil od tebe.“ (Římský misál, modlitba před přijímáním.) Je-li pravda, že se nikdo sám nemůže spasit, je také pravda, že Bůh „chce, aby se všichni lidé zachránili“ (1 Tim 2,4), a že u něho „je možné všechno“ (Mt 19,26).</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1059, 
            "text": "<em>„Svatá římská církev věří a pevně vyznává, že v den posledního soudu se všichni lidé objeví se svými těly před Kristovým soudem, aby vydali počet ze svých skutků.“ (2. lyonský koncil: DS 859; srov. tridentský koncil: DS 1549.)</em>\n"
        }, 
        {
            "chapter": 14, 
            "caption": "", 
            "refs": "", 
            "id": 1060, 
            "text": "<em>Na konci časů dosáhne Boží království své plnosti. Pak budou spravedliví kralovat s Kristem na věky, oslaveni v těle i v duši, a i sám hmotný vesmír bude proměněn. Bůh pak bude „všechno ve všem“ (1 Kor 15,28), ve věčném životě.</em>\n"
        }, 
        {
            "chapter": 14, 
            "caption": "<b>„AMEN“</b>", 
            "refs": "2856", 
            "id": 1061, 
            "text": "Vyznání víry, stejně jako poslední kniha Písma svatého (Srov. Zj 22,21.), končí hebrejským slovem amen. Často je nalézáme na konci modliteb Nového zákona. Také církev končí své modlitby slovem amen.\n"
        }, 
        {
            "chapter": 14, 
            "caption": "", 
            "refs": "214", 
            "id": 1062, 
            "text": "V hebrejštině má „amen“ stejný kořen jako slovo „věřit“. Tento kořen vyjadřuje pevnost, spolehlivost, věrnost. Chápeme tedy, proč „amen“ může vyjadřovat jak věrnost Boha vůči nám, tak naši důvěru k němu.\n"
        }, 
        {
            "chapter": 14, 
            "caption": "", 
            "refs": "215,156", 
            "id": 1063, 
            "text": "U proroka Izaiáše nalézáme výraz „Bůh pravdy“, doslova „Bůh (slova) amen“, to je Bůh, který je věrný slibům: „Kdo se bude na zemi žehnat, bude se žehnat při věrném Bohu“ (Iz 65,16). Náš Pán užívá často výrazu „amen“ (Srov. Mt 6,2.5.16.), někdy zdvojené (Srov. Jan 5,19.), aby podtrhl věrohodnost svého učení, svou autoritu založenou na Boží pravdě.\n"
        }, 
        {
            "chapter": 14, 
            "caption": "", 
            "refs": "197,2101", 
            "id": 1064, 
            "text": "Závěrečné „amen“ v Krédu tedy přebírá a potvrzuje jeho úvodní slovo „věřím“. Věřit znamená říci „amen“ ke slovům, k příslibům, k Božím přikázáním, znamená naprosto důvěřovat tomu, který je „amen“ nekonečné lásky a dokonalé věrnosti. Každodenní křesťanský život bude tedy „amen“ k „věřím“ vyznání víry našeho křtu:</p><p><small>„Vyznáním víry ať je pro tebe zrcadlem. Dívej se do něho, abys viděl, zda věříš všechno, o čem prohlašuješ, že to věříš. A denně se raduj ze své víry.“ (Sv. Augustin, <i>Sermones</i>, 58, 11, 13: PL 38, 399.)</small>\n"
        }, 
        {
            "chapter": 14, 
            "caption": "", 
            "refs": "", 
            "id": 1065, 
            "text": "Sám Ježíš Kristus je „amen“ (Zj 3,14). Je konečné „amen“ Otcovy lásky k nám; bere na sebe a přivádí k plnosti naše „amen“ Otci: „Všechna Boží zaslíbení našla v něm svoje ‘ano’. Proto skrze něho voláme ‘amen’ k Boží slávě“ (2 Kor 1,20):</p><p><small>Skrze něho a s ním a v něm je tvoje všechna čest a sláva, Bože, Otče všemohoucí, v jednotě Ducha svatého, po všechny věky věků. AMEN! (Římský misál, doxologie po eucharistické modlitbě.)</small>\n"
        }, 
        {
            "chapter": 17, 
            "caption": "PROČ LITURGIE?", 
            "refs": "50,236", 
            "id": 1066, 
            "text": "Ve vyznání víry vyznává církev tajemství Nejsvětější Trojice a její milostivé rozhodnutí (Srov. Ef 1,9) o celém stvoření: Otec dovrší „tajemství své vůle“ tím, že dá svého milovaného Syna a svého svatého Ducha pro spásu světa a pro slávu svého jména. Toto je tajemství Kristovo, (Srov. Ef 3,4) zjevené a uskutečněné v dějinách podle plánu, podle moudře uspořádaného „opatření“, které svatý Pavel nazývá „tajemné rozhodnutí“ (Srov. Ef 3,9) a jež patristická tradice bude nazývat „ekonomií Slova“ nebo „ekonomií spásy“.\n"
        }, 
        {
            "chapter": 17, 
            "caption": "", 
            "refs": "571", 
            "id": 1067, 
            "text": "„Toto dílo vykoupení lidstva a dokonalé oslavy Boha, jehož předehrou byly veliké Boží skutky na lidu Starého zákona, naplnil Kristus Pán, a to především velikonočním tajemstvím svého požehnaného utrpení, zmrtvýchvstání a slavného nanebevstoupení. Tak ‘svou smrtí naši smrt zničil a zmrtvýchvstáním obnovil život’. Neboť z boku Krista zesnulého na kříži, vzešlo obdivuhodné tajemství celé církve.“ (2. vatikánský koncil, SC 5) Proto církev slaví v liturgii hlavně velikonoční tajemství, skrze něž Kristus naplnil dílo naší spásy.\n"
        }, 
        {
            "chapter": 17, 
            "caption": "", 
            "refs": "", 
            "id": 1068, 
            "text": "Toto Kristovo tajemství církev hlásá a slaví ve své liturgii, aby jím věřící žili a vydávali o něm svědectví ve světě:</p><p><small>„V liturgii, hlavně ve svaté eucharistické oběti, ‘se koná dílo našeho vykoupení’; tak liturgie přispívá vrcholnou měrou k tomu, aby věřící svým životem vyjadřovali a zjevovali ostatním Kristovo tajemství a skutečnou povahu pravé církve.“ (2. vatikánský koncil, SC 5)</small>\n"
        }, 
        {
            "chapter": 17, 
            "caption": "CO ZNAMENÁ VÝRAZ LITURGIE?", 
            "refs": "", 
            "id": 1069, 
            "text": "Výraz „liturgie“ znamená původně „veřejné dílo“, „služba lidu“ nebo „služba ve prospěch lidu“. V křesťanské tradici to znamená, že Boží lid má účast na Božím „díle“. (Srov. Jan 17,4) Kristus, náš Vykupitel a Velekněz, skrze liturgii pokračuje ve své církvi, s ní a skrze ni v díle našeho vykoupení.\n"
        }, 
        {
            "chapter": 17, 
            "caption": "", 
            "refs": "783", 
            "id": 1070, 
            "text": "Výraz „liturgie“ je užíván v Novém zákoně nejen pro slavení bohoslužeb, (Srov. Sk 13,2; Lk 1,23) ale také pro hlásání evangelia (Srov. Řím 15,16; Flp 2,14-17.30) a pro konání skutků lásky. (Srov. Řím 15,27; 2 Kor 9,12; Fil 2,25) Ve všech těchto případech jde o službu Bohu a lidem. Při slavení liturgie je církev služebnicí a obrazem svého Pána, jediného „Liturga“ (Prostředníka), (Srov. Žid 8,2.6) protože má účast na jeho kněžském, prorockém a královském poslání (bohoslužba, hlásání, služba lásky):</p><p><small>„Právem se tedy liturgie chápe jako vykonávání kněžství Ježíše Krista. V liturgii jsou znamení, které lze vnímat smysly. Tato znamení značí posvěcení člověka a způsobem každému z těchto znamení vlastním je uskutečňují. Liturgie je také veřejná bohopocta, kterou koná tajemné Tělo Ježíše Krista, a to hlava i údy. Proto každé slavení liturgie je činnost vynikajícím způsobem posvátná: je to dílo Krista kněze a jeho těla, církve. Z hlediska účinnosti se jí žádná jiná činnost církve titulem ani stupněm nevyrovná.“ (2. vatikánský koncil, SC 7)</small>\n"
        }, 
        {
            "chapter": 17, 
            "caption": "LITURGIE JAKO PRAMEN ŽIVOTA", 
            "refs": "1692", 
            "id": 1071, 
            "text": "Kristovo dílo, liturgie, je také činností jeho <em>církve</em>. Uskutečňuje a ukazuje církev jako viditelné znamení společenství Boha a lidí skrze Krista. Má věřící k tomu, aby se podíleli na novém životě společenství. Vyžaduje, aby „se jí věřící zúčastňovali uvědoměle, aktivně a s duchovním užitkem“. (2. vatikánský koncil, SC 11)\n"
        }, 
        {
            "chapter": 17, 
            "caption": "", 
            "refs": "", 
            "id": 1072, 
            "text": "„Posvátná liturgie nevyčerpává všechnu činnost církve“; (2. vatikánský koncil, SC 9) musí jí předcházet evangelizace, víra a obrácení; pak je schopna přinášet své plody v životě věřících: nový život podle Ducha, zapojení do poslání církve a službu její jednotě.\n"
        }, 
        {
            "chapter": 17, 
            "caption": "MODLITBA A LITURGIE", 
            "refs": "2558", 
            "id": 1073, 
            "text": "Liturgie je také účastí na Kristově modlitbě, kterou se obrací k Otci v Duchu svatém. Každá křesťanská modlitba nachází v liturgii svůj zdroj a svůj cíl. Liturgií je vnitřní člověk zakořeněn a zakotven (Srov. Ef 3,16-17) ve veliké lásce, jíž „nás Bůh miloval“ (Ef 2,4) ve svém milovaném Synu. To, co je prožíváno a vstupuje do nitra každou modlitbou „při každé příležitosti … (jak to vnuká) Duch“ (Ef 6,18), jsou sama „podivuhodná Boží díla“.\n"
        }, 
        {
            "chapter": 17, 
            "caption": "KATECHEZE A LITURGIE", 
            "refs": "", 
            "id": 1074, 
            "text": "„Liturgie je vrchol, k němuž směřuje činnost církve, a zároveň zdroj, z něhož vyvěrá veškerá její síla.“ (2. vatikánský koncil, SC) Je tedy výsadním místem pro katechezi Božího lidu. „Katecheze má hluboké vnitřní spojení s celou liturgickou a svátostnou činností, protože Ježíš Kristus plně působí na přetváření lidí ve svátostech a především v eucharistii.“ (Jan Pavel II., Apoštolská exhortace Catechesi tradendae, 23)\n"
        }, 
        {
            "chapter": 17, 
            "caption": "", 
            "refs": "426,774", 
            "id": 1075, 
            "text": "Liturgická katecheze je zaměřena k tomu, aby uváděla do Kristova tajemství (je totiž „mystagogická“), neboť postupuje od viditelného k neviditelnému, od označujícího k tomu, co je označováno, od „svátostí“ k „tajemstvím“. Taková katecheze je záležitostí místních a oblastních katechismů. Tento katechismus, který chce sloužit celé církvi, v rozmanitosti jejích obřadů a kultur, (2. vatikánský koncil, SC 3-4) předkládá napřed, co je základní a společné pro celou církev v oblasti liturgie, chápané jako tajemství a jako slavení (<em>první část</em>), a potom sedm svátostí a svátostiny (<em>druhá část</em>).\n"
        }, 
        {
            "chapter": 17, 
            "caption": "", 
            "refs": "739", 
            "id": 1076, 
            "text": "V den letnic, sesláním Ducha svatého, se církev viditelně představila světu. (2. vatikánský koncil, SC 6; také LG 2) Dar Ducha zahajuje nový čas „rozdávání tajemství“: čas církve, v němž Kristus zjevuje, zpřítomňuje a sdílí své dílo spásy prostřednictvím liturgie své církve, „dokud on nepřijde“ (1 Kor 11,26). V tomto čase církve Kristus nyní žije a působí ve své církvi a s ní novým způsobem, vlastním této nové době. Působí prostřednictvím svátostí a to nazývá společná tradice Východu i Západu „svátostnou ekonomií“; ta pak spočívá ve sdílení (nebo „udělování“) plodů Kristova velikonočního tajemství při slavení „svátostné“ liturgie církve.</p><p>Je proto důležité objasnit nejprve toto „svátostné udělování“ (<em>první kapitola</em>); tím se pak jasněji ozřejmí povaha a podstatné rysy slavení liturgie (<em>druhá kapitula</em>).\n"
        }, 
        {
            "chapter": 18, 
            "caption": "<b>1. článek</b><br>LITURGIE - DÍLO NEJSVĚTĚJŠÍ TROJICE<br><b>I. Otec, zdroj a cíl liturgie</b>", 
            "refs": "492", 
            "id": 1077, 
            "text": "„Buď pochválen Bůh a Otec našeho Pána Ježíše Krista, on nás zahrnul z nebe rozmanitými duchovními dary, protože jsme spojeni s Kristem. Vždyť v něm si nás vyvolil ještě před stvořením světa, abychom byli před ním svatí a neposkvrnění v lásce; ze svého svobodného rozhodnutí nás předurčil, abychom byli přijati za jeho děti skrze Ježíše Krista. To proto, aby se vzdávala chvála jeho vznešené dobrotivosti, neboť skrze ni nás obdařil milostí ve svém milovaném Synu“ (Ef 1,3-6).\n"
        }, 
        {
            "chapter": 18, 
            "caption": "", 
            "refs": "2626,2637-2638", 
            "id": 1078, 
            "text": "Žehnání je božský úkon, který dává život, jehož pramenem je Otec. Jeho požehnání je zároveň slovo i dar („bene-dictio“, „eu-logia“). U člověka tento výraz znamená klanění a odevzdání sebe sama svému Stvořiteli v díkůvzdání.\n"
        }, 
        {
            "chapter": 18, 
            "caption": "", 
            "refs": "", 
            "id": 1079, 
            "text": "Od počátku až do konce časů je celé Boží dílo <em>požehnáním</em>. Od liturgického hymnu prvního stvoření až po zpěvy o nebeském Jeruzalémě hlásají inspirovaní autoři plán spásy jako nesmírné Boží požehnání.\n"
        }, 
        {
            "chapter": 18, 
            "caption": "", 
            "refs": "", 
            "id": 1080, 
            "text": "Na počátku Bůh žehná živým bytostem, zvláště muži a ženě. Smlouva s Noemem a se všemi živými bytostmi obnovuje toto požehnání plodnosti, navzdory hříchu člověka, kvůli němuž je půda „zlořečená“. Avšak počínaje Abrahámem proniká božské požehnání do lidských dějin, které směřovaly ke smrti, aby v nich podnítilo vzestup k životu, k jeho zdroji: vírou „otce věřících“, který dostává požehnání, začínají dějiny spásy.\n"
        }, 
        {
            "chapter": 18, 
            "caption": "", 
            "refs": "", 
            "id": 1081, 
            "text": "Božská požehnání se projevují v podivuhodných událostech spásného dosahu: narození Izáka, vyjití z Egypta (pascha a exodus), darování zaslíbené země, vyvolení Davida, přítomnost Boha v chrámě, očistné vyhnanství a návrat „malého zbytku“. Zákon, proroci a žalmy, z nichž je utkána liturgie vyvoleného národa, připomínají tato božská požehnání a zároveň na ně odpovídají chvalozpěvy a díkůčiněním.\n"
        }, 
        {
            "chapter": 18, 
            "caption": "", 
            "refs": "", 
            "id": 1082, 
            "text": "Boží požehnání se plně zjevuje a sdílí v liturgii církve: Otec je uznáván a adorován jako zdroj a cíl všeho požehnání v díle stvoření a spásy; ve svém Slově, které se pro nás vtělilo, pro nás zemřelo a vstalo z mrtvých, nás zahrnuje svým požehnáním a skrze ně vylévá do našich srdcí dar, v němž jsou všechny dary: Ducha svatého.\n"
        }, 
        {
            "chapter": 18, 
            "caption": "", 
            "refs": "2627,1360", 
            "id": 1083, 
            "text": "Tak je pochopitelný dvojí rozměr křesťanské liturgie jako odpověď víry a lásky na „duchovní požehnání“, kterým nás obdařuje Otec. Z jedné strany církev, spojená se svým Pánem „v Duchu svatém“, (Srov. Lk 10,21) děkuje Otci za „jeho nevýslovný dar“ (2 Kor 9,15) klaněním, chválou a díkůvzdáním. Z druhé strany církev nepřestává až do úplného dovršení Božího plánu přinášet Otci „oběť vlastních darů“ a naléhavě prosit, aby seslal Ducha svatého na tyto dary, na církev samu, na věřící a na celý svět k tomu, aby skrze společenství smrti a vzkříšení Krista Velekněze a mocí Ducha svatého tato božská požehnání přinášela plody života ke chvále a slávě jeho milosti. (Srov. Ef 1,6)\n"
        }, 
        {
            "chapter": 18, 
            "caption": "<b>II. Kristovo dílo v liturgii</b><br>KRISTUS OSLAVOVANÝ ...", 
            "refs": "662,1127", 
            "id": 1084, 
            "text": "Kristus „sedící po pravici Otce“, odkud vylévá Ducha svatého do svého těla, kterým je církev, působí nyní prostřednictvím svátostí, jež sám ustanovil, aby tak udílel svou milost. Svátosti jsou vnímatelná znamení (slova a úkony), přístupná našemu současnému chápání. Prostřednictvím Kristova působení a mocí Ducha svatého účinně uskutečňují milost, kterou naznačují.\n"
        }, 
        {
            "chapter": 18, 
            "caption": "", 
            "refs": "519,1165", 
            "id": 1085, 
            "text": "Kristus v liturgii církve naznačuje a uskutečňuje hlavně své velikonoční tajemství. Během svého pozemského života Ježíš svým učením ohlašoval a svými skutky předjímal své velikonoční tajemství. Když přišla jeho hodina, (Srov. Jan 13,1; 17,1) prožívá jedinečnou událost dějin, která nepomíjí: Ježíš umírá, je pohřben, vstává z mrtvých a zasedá po pravici Otce „jednou provždy“ (Řím 6,10; Žid 7,27; 9,12). Je to skutečná událost, k níž došlo v našich dějinách, a je jedinečná; všechny ostatní události dějin se odehrají jedenkrát a pak pominou, pohlceny minulostí. Kristovo velikonoční tajemství však naopak nemůže zůstat pouze v minulosti, protože Kristus svou smrtí zničil smrt. Všechno, čím Kristus je, a všechno, co vykonal a vytrpěl pro všechny lidi, má účast na božské věčnosti, a tím přesahuje všechny časy a je v nich přítomno. Událost kříže a zmrtvýchvstání je něco, co <em>stále zůstává</em> a přitahuje všechno k životu.\n"
        }, 
        {
            "chapter": 18, 
            "caption": "... OD DOB APOŠTOLSKÉ CÍRKVE ...", 
            "refs": "858", 
            "id": 1086, 
            "text": "„Jako Otec poslal Krista, tak Kristus poslal apoštoly a naplnil je Duchem svatým. Měli hlásat evangelium všemu stvoření a zvěstovat, že nás Boží Syn svou smrtí a svým zmrtvýchvstáním vysvobodil ze satanovy moci i od smrti a převedl do Otcova království. Hlásané dílo spásy však měli také uskutečňovat obětí a svátostmi, které jsou ohniskem všeho liturgického života.“ (2. vatikánský koncil, SC 6)\n"
        }, 
        {
            "chapter": 18, 
            "caption": "", 
            "refs": "861,1536", 
            "id": 1087, 
            "text": "Proto zmrtvýchvstalý Kristus uděluje apoštolům svou moc posvěcovat, když jim dává Ducha svatého; tím se apoštolové stávají Kristovými svátostnými znameními: mocí samého Ducha svatého (Srov. Jan 20,21-23) předávají tuto moc svým následovníkům. Tato „apoštolská posloupnost“ je páteří celého liturgického života církve; je také svátostné povahy, protože je předávána prostřednictvím svátosti kněžského svěcení.\n"
        }, 
        {
            "chapter": 18, 
            "caption": "... JE PŘÍTOMNÝ V POZEMSKÉ LITURGII ...", 
            "refs": "776,669,1373", 
            "id": 1088, 
            "text": "„Aby uskutečňoval tak velké dílo“ — ‘udělování’ nebo sdílení svého díla spásy — „je Kristus stále přítomen ve své církvi, především v liturgických úkonech. Je přítomen v menší oběti jak v osobě sloužícího kněze, neboť ‘tentýž nyní přináší oběť skrze službu kněží, který se tenkrát obětoval na kříži’, tak zejména pod eucharistickými způsobami. Je přítomen svou mocí ve svátostech, takže když někdo křtí, křtí sám Kristus. Je přítomen ve svém slově: to mluví on, když se v církvi předčítá Písmo svaté. I tehdy je přítomen, když se církev modlí a zpívá, jak to slíbil: ‘Kde jsou dva nebo tři shromážděni ve jménu mém, tam jsem já uprostřed nich’ (Mt 18,20).“ (2. vatikánský koncil, SC 7)\n"
        }, 
        {
            "chapter": 18, 
            "caption": "", 
            "refs": "796", 
            "id": 1089, 
            "text": "„V tomto velkém díle, jež dokonale oslavuje Boha a posvěcuje člověka, Kristus vždycky k sobě přidružuje svou milovanou nevěstu církev. Ona prosí svého Pána a skrze něho vzdává poctu věčnému Otci.“ (2. vatikánský koncil, SC 7)\n"
        }, 
        {
            "chapter": 18, 
            "caption": "... JEŽ SE PODÍLÍ NA NEBESKÉ LITURGII ...", 
            "refs": "1137-1139", 
            "id": 1090, 
            "text": "„Pozemská liturgie nám poskytuje něco jako předchuť účasti na nebeské liturgii. Ta se slaví ve svatém městě Jeruzalémě, k němuž směřujeme jako poutníci; tam sedí Kristus po Boží pravici a vykonává službu ve svatyni, v pravém stánku. V pozemské liturgii zpíváme s celým množstvím nebeských zástupů chvalozpěv slávy Pánu a ctíme památku svatých v naději na podíl a společenství s nimi. Očekáváme Spasitele, našeho Pána Ježíše Krista, až se ukáže jako náš život a my se s ním ukážeme ve slávě.“ (2. vatikánský koncil, SC 8; srov. také LG 50)\n"
        }, 
        {
            "chapter": 18, 
            "caption": "<b>III. Duch svatý a církev v liturgii</b>", 
            "refs": "798,1108", 
            "id": 1091, 
            "text": "Duch svatý je v liturgii vychovatelem víry Božího lidu, tvůrcem „mistrovského Božího díla“, kterým jsou svátosti Nové smlouvy. Duch chce a působí v srdci církve, abychom žili z života vzkříšeného Krista. Když v nás najde odpověď na víru, kterou vzbudil, nastává pravá spolupráce. Díky ní se liturgie stává společným dílem Ducha svatého a církve.\n"
        }, 
        {
            "chapter": 18, 
            "caption": "", 
            "refs": "737", 
            "id": 1092, 
            "text": "Při tomto svátostném udělování Kristova tajemství Duch svatý působí týmž způsobem jako v jiných dobách ekonomie spásy: připravuje církev na setkání s jejím Pánem; připomíná Krista a představuje ho víře shromáždění; zpřítomňuje a obnovuje Kristovo tajemství svou proměňující mocí; a konečně Duch společenství spojuje církev s životem a posláním Kristovým.\n"
        }, 
        {
            "chapter": 18, 
            "caption": "DUCH SVATÝ PŘIPRAVUJE NA PŘIJETÍ KRISTA", 
            "refs": "762,121,2585,1081", 
            "id": 1093, 
            "text": "Duch svatý naplňuje ve svátostné ekonomii předobrazy Staré smlouvy. Protože Kristova církev byla „podivuhodně připravována v dějinách izraelského národa a ve <em>Starém zákoně</em>“, (2. vatikánský koncil, LG 2) liturgie církve uchovává jako nedílnou a nenahraditelnou část některé prvky starozákonní bohoslužby tím, že je přijímá za své:<br>— zvláště čtení ze Starého zákona;<br>— modlitbu žalmů;<br>— a především památku spásonosných událostí a předobrazných skutečností, které dosáhly svého naplnění v Kristově tajemství (zaslíbení a smlouva, odchod z Egypta a velikonoční beránek, království a chrám, vyhnanství a návrat).\n"
        }, 
        {
            "chapter": 18, 
            "caption": "", 
            "refs": "128-130", 
            "id": 1094, 
            "text": "Právě na této harmonii dvou zákonů (Srov. 2. vatikánský koncil, DV 14-16) se rozvíjí velikonoční katecheze Pána, (Srov. Lk 24,13-49) potom i apoštolů a církevních otců. Tato katecheze odhaluje, co zůstávalo skryto v liteře (doslovném znění) Starého zákona, totiž Kristovo tajemství. Nazývá se „typologickou“, neboť odhaluje Kristovu novost vycházejíc od „předobrazů“ (typů), které ho ohlašovaly skutky, slovy a symboly první smlouvy. Skrze toto nové čtení v Duchu pravdy, které vychází od Krista, se předobrazy odhalují. (Srov. 2 Kor 3,14-16) Tak potopa a Noemova archa, stejně jako oblak a přechod přes Rudé moře předobrazovaly spásu skrze křest, (Srov. 1 Petr 3,21) voda ze skály byla předobrazem Kristových duchovních darů; (Srov. 1 Kor 10,1-6) mana na poušti pak předobrazem eucharistie, „pravého chleba z nebe“ (Jan 6,32).\n"
        }, 
        {
            "chapter": 18, 
            "caption": "", 
            "refs": "281,117", 
            "id": 1095, 
            "text": "Proto církev, zvláště v adventní a postní době a především při velikonoční vigilii, znovu čte a prožívá všechny tyto velké události dějin spásy „dnes“, tedy v přítomné chvíli své liturgie. To vše však vyžaduje, aby katecheze napomáhala věřícím otevírat se tomuto duchovnímu chápání ekonomie spásy, jak ji liturgie církve ukazuje a dává nám ji prožívat.\n"
        }, 
        {
            "chapter": 18, 
            "caption": "", 
            "refs": "1174,1352,840", 
            "id": 1096, 
            "text": "<small><em>Židovská a křesťanská liturgie</em>. Lepší poznání víry a náboženského života židovského národa, jak se ještě dnes vyznává a žije, může napomáhat k lepšímu pochopení jistých rysů křesťanské liturgie. Pro židy i pro křesťany je Písmo svaté podstatnou částí jejich liturgií: skrze hlásání Božího slova, skrze odpověď na toto slovo, modlitbu chvály a přímluvu za živé i za mrtvé, skrze dovolávání se Božího milosrdenství. Bohoslužba slova se svou vyhraněnou strukturou má původ v židovské modlitbě. Denní modlitba církve i jiné texty a uspořádání liturgie mají v ní své odpovídající vzory, stejně jako sama formulace našich nejúctyhodnějších modliteb, včetně modlitby „Otče náš“. I eucharistické modlitby jsou inspirovány vzory židovské tradice. Vztah mezi židovskou a křesťanskou liturgií, ale i rozdílnost jejich obsahu, je zvláště patrný o velkých svátcích liturgického roku, jako jsou velikonoce. Křesťané i židé slaví velikonoce: u židů jsou to velikonoce dějin, zaměřené do budoucnosti; u křesťanů velikonoce dovršené smrtí a zmrtvýchvstáním Krista, i když ještě v očekávání konečného dokonání.</small>\n"
        }, 
        {
            "chapter": 18, 
            "caption": "", 
            "refs": "", 
            "id": 1097, 
            "text": "<em>V liturgii Nové smlouvy</em> je každý liturgický úkon, zvláště slavení eucharistie a svátostí, setkáním Krista s církví. Liturgické shromáždění odvozuje svou jednotu ze „společenství Ducha svatého“, který shromažďuje Boží děti v jediném Kristově Těle. Tato jednota převyšuje lidskou, rasovou, kulturní a společenskou příbuznost.\n"
        }, 
        {
            "chapter": 18, 
            "caption": "", 
            "refs": "1430", 
            "id": 1098, 
            "text": "Shromáždění se má <em>připravovat</em> na setkání se svým Pánem, aby bylo „lidem ochotným“. (Srov. Lk 1,17) Tato příprava srdcí je společným dílem Ducha svatého a shromáždění, zvláště jeho služebníků. Milost Ducha svatého se snaží vzbudit víru, obrácení srdce a plné přijetí Otcovy vůle. Toto rozpoložení je předpokladem pro přijetí jiných milostí, nabízených při samotném slavení, a pro plody nového života, které má v budoucnu přinést.\n"
        }, 
        {
            "chapter": 18, 
            "caption": "DUCH SVATÝ PŘIPOMÍNÁ KRISTOVO TAJEMSTVÍ", 
            "refs": "91", 
            "id": 1099, 
            "text": "Duch a církev spolupracují na tom, aby v liturgii představili Krista a jeho dílo spásy. Liturgie je <em>slavení památky</em> tajemství spásy, zvláště v eucharistii a obdobně v ostatních svátostech. Duch svatý je živou pamětí církve. (Srov. Jan 14,26)\n"
        }, 
        {
            "chapter": 18, 
            "caption": "", 
            "refs": "1154,103,131", 
            "id": 1100, 
            "text": "<em>Boží slovo</em>. Duch svatý připomíná liturgickému shromáždění na prvním místě smysl událostí spásy tím, že dává život Božímu slovu, které je hlásáno, aby bylo přijato a uváděno v život:</p><p><small>„Mimořádný význam má při slavení liturgie Písmo svaté. Z něho jsou vybrána čtení, která se vykládají v homilii, a žalmy, které se zpívají. Z jeho inspirace a podnětů se zrodily liturgické modlitby, orace a hymny; z něho dostávají liturgické úkony a znamení svůj význam.“ (2. vatikánský koncil, SC 24)</small>\n"
        }, 
        {
            "chapter": 18, 
            "caption": "", 
            "refs": "117", 
            "id": 1101, 
            "text": "Duch svatý dává lektorům i posluchačům duchovní chápání Božího slova podle toho, jak je disponováno jejich srdce. Slovy, úkony a symboly, jež vytvářejí osnovu liturgického slavení, uvádí Duch svatý věřící i služebníky liturgie do živého vztahu s Kristem, který je Slovem a Obrazem Otce, aby se mohli nechat proniknout ve svém životě tím, co slyší, nazírají a konají při liturgické slavnosti.\n"
        }, 
        {
            "chapter": 18, 
            "caption": "", 
            "refs": "143", 
            "id": 1102, 
            "text": "„Slovo spásy víru v srdci nevěřících vzbuzuje a v srdci věřících živí; vírou vzniká a roste shromáždění věřících.“ (2. vatikánský koncil, PO 4) Hlásání Božího slova není jen vyučováním: naléhá na <em>odpověď víry</em>, která má znamenat přisvědčení a přistoupení na smlouvu mezi Bohem a jeho lidem. A Duch svatý navíc uděluje milost víry, posiluje ji a dává jí růst ve společenství. Liturgické shromáždění je především společenstvím víry.\n"
        }, 
        {
            "chapter": 18, 
            "caption": "", 
            "refs": "1362", 
            "id": 1103, 
            "text": "<em>Anamneze.</em> Slavení liturgie se vždy vztahuje ke spasitelným zásahům Boha do dějin. „Toto zjevování se uskutečňuje činy i slovy, které navzájem vnitřně souvisí … slova pak hlásají tyto skutky a objasňují tajemství v nich obsažená.“ (2. vatikánský koncil, DV 2) V liturgii slova Duch svatý „připomíná“ shromáždění vše, co pro nás Kristus vykonal. Podle povahy liturgických úkonů a obřadních tradic církví „liturgická slavnost uskutečňuje připomínku“ podivuhodných Božích činů více či méně rozvinutou anamnezí. Duch svatý, který tím budí paměť církve, vyvolává pak díkůvzdání a chválu (<em>doxologii</em>).\n"
        }, 
        {
            "chapter": 18, 
            "caption": "DUCH SVATÝ ZPŘÍTOMŇUJE KRISTOVO TAJEMSTVÍ", 
            "refs": "1085", 
            "id": 1104, 
            "text": "Křesťanská liturgie nepřipomíná pouze události, které byly příčinou naší spásy: ona je aktualizuje, zpřítomňuje. Kristovo velikonoční tajemství se slaví, a ne opakuje; opakují se jednotlivé liturgické celebrace; v každé z nich dochází k vylití Ducha svatého, který zpřítomňuje jediné tajemství.\n"
        }, 
        {
            "chapter": 18, 
            "caption": "", 
            "refs": "1153", 
            "id": 1105, 
            "text": "<em>Epikleze</em> („svolávání-na“) je prosba, kterou kněz naléhavě prosí Otce, aby seslal Ducha Posvětitele, aby se obětní dary staly tělem a krví Kristovou a aby věřící, až je přijmou, se také stali živou obětí Bohu.\n"
        }, 
        {
            "chapter": 18, 
            "caption": "", 
            "refs": "1375", 
            "id": 1106, 
            "text": "Epikleze je s anamnezí srdcem každého slavení svátostí, zvláště však eucharistie:</p><p><small>„Ptáš se, jak se chléb stane Kristovým tělem a víno … Kristovou krví? Já ti to řeknu: Duch svatý sestoupí a uskuteční to, co převyšuje každé slovo a každé pomyšlení … Může ti stačit, když víš, že k tomu dochází působením Ducha svatého týmž způsobem, jakým Pán z Bohorodičky a působením Ducha svatého vzal na sebe tělo sám ze sebe a sám v sobě.“ (Sv. Jan Damašský, De fide orthodoxa, 4.13: PG 94, 1141,1145)</small>\n"
        }, 
        {
            "chapter": 18, 
            "caption": "", 
            "refs": "2816", 
            "id": 1107, 
            "text": "Proměňující síla Ducha svatého v liturgii urychluje příchod království a dokonání tajemství spásy. Dává nám v očekávání a v naději skutečně předjímat plné společenství Nejsvětější Trojice. Duch, poslaný Otcem, který vyslyší epiklezi církve, dává život těm, kteří ho přijímají, a stává se proto již od nynějška „závdavkem“ jejich dědictví. (Srov. Ef 1,14; 2 Kor 1,22)\n"
        }, 
        {
            "chapter": 18, 
            "caption": "SPOLEČENSTVÍ DUCHA SVATÉHO", 
            "refs": "788,1091,775", 
            "id": 1108, 
            "text": "Cílem poslání Ducha svatého v každé liturgické činnosti je uvádět do společenství s Kristem a tak utvářet jeho Tělo. Duch svatý je jako míza Otcova vinného kmene, který přináší svůj plod na ratolestech. (Srov. Jan 15,1-17; Gal 5,22) V liturgii dochází k nejužší spolupráci mezi Duchem svatým a církví. On, Duch společenství, stále zůstává v církvi, a proto je církev velkou svátostí božského společenství, které shromažďuje rozptýlené Boží děti. Neoddělitelným plodem Ducha v liturgii je společenství s Nejsvětější Trojicí a bratrské společenství. (Srov. 1 Jan 1,3-7)\n"
        }, 
        {
            "chapter": 18, 
            "caption": "", 
            "refs": "1368", 
            "id": 1109, 
            "text": "Epikleze je také prosbou, aby se plně uskutečnilo společenství shromáždění v Kristově tajemství. „Milost našeho Pána Ježíše Krista, láska Otcova a společenství Ducha svatého“ (2 Kor 13,13) mají s námi vždycky zůstávat a přinášet plody i mimo slavení eucharistie. Církev tedy prosí Otce, aby seslal Ducha svatého, který učiní ze života věřících živou oběť Bohu: prostřednictvím duchovní přeměny ke Kristově podobě, péčí o jednotu církve a účastí na jejím poslání vydáváním svědectví a službou lásky.\n"
        }, 
        {
            "chapter": 18, 
            "caption": "<b>Souhrn</b>", 
            "refs": "", 
            "id": 1110, 
            "text": "<em>Církev v liturgii chválí Boha Otce a klaní se mu jako zdroji všeho požehnání stvoření a spásy, kterým nás zahrnul ve svém Synu, aby nám dal Ducha synovství.</em>\n"
        }, 
        {
            "chapter": 18, 
            "caption": "", 
            "refs": "", 
            "id": 1111, 
            "text": "<em>Kristovo dílo v liturgii je svátostné, protože jeho tajemství spásy je v ní zpřítomněno mocí jeho Ducha svatého; protože jeho tělo, jímž je církev, je jako svátost (znamení a nástroj), v níž Duch svatý rozděluje tajemství spásy; protože liturgickými úkony se církev putující v čase již podílí na nebeské liturgii tím, že ji předem okouší.</em>\n"
        }, 
        {
            "chapter": 18, 
            "caption": "", 
            "refs": "", 
            "id": 1112, 
            "text": "<em>Posláním Ducha svatého v liturgii církve je připravovat shromáždění na setkání s Kristem; připomínat a představovat Krista víře shromáždění; zpřítomňovat a aktualizovat Kristovo spasitelné dílo svou proměňující mocí a přispět, aby dar společenství přinášel v církvi plody.</em>\n"
        }, 
        {
            "chapter": 18, 
            "caption": "<b>2. článek</b><br>VELIKONOČNÍ TAJEMSTVÍ VE SVÁTOSTECH CÍRKVE", 
            "refs": "1210", 
            "id": 1113, 
            "text": "Celý liturgický život se soustřeďuje okolo eucharistické oběti a svátostí. (Srov. 2. vatikánský koncil, SC 6) V církvi je sedm svátostí: křest, biřmování, eucharistie, pokání, pomazání nemocných, kněžství a manželství. (Srov. 2. lyonský koncil: DS 860; Florentský koncil: DS 1310; Tridentský koncil: DS 1601) V tomto článku se probírá, co je společné sedmi svátostem z věroučného hlediska. Co mají společného při udělování, bude vyloženo v druhé kapitole, zatímco tím, co je každé z nich vlastní, se bude zabývat druhá část.\n"
        }, 
        {
            "chapter": 18, 
            "caption": "<b>I. Kristovy svátosti</b>", 
            "refs": "", 
            "id": 1114, 
            "text": "„Opírajíce se o učení svatých Písem, apoštolských tradic a o jednomyslné smýšlení … Otců“, (Tridentský koncil: DS 1600) vyznáváme, „že všechny svátosti Nového zákona ustanovil náš Pán, Ježíš Kristus“. (Tridentský koncil: DS 1601)\n"
        }, 
        {
            "chapter": 18, 
            "caption": "", 
            "refs": "512-560", 
            "id": 1115, 
            "text": "Ježíšova slova i skutky během jeho skrytého života i jeho veřejné činnosti byly již spásonosné. Předjímaly moc jeho velikonočního tajemství. Hlásaly a připravovaly na to, co míní darovat své církvi, až vše dokoná. Tajemství Kristova života tvoří základy toho, co nyní Kristus rozděluje ve svátostech prostřednictvím služebníků své církve, protože „to, co bylo na našem Spasiteli viditelné, to přešlo do jeho tajemství“. (Sv. Řehoř Veliký, Sermones, 74, 2: PL 54, 398A)\n"
        }, 
        {
            "chapter": 18, 
            "caption": "", 
            "refs": "774,1504", 
            "id": 1116, 
            "text": "Svátosti jsou „Boží veledíla“ Nové a věčné smlouvy, „síly, které vycházejí“ z Kristova těla, (Srov. Lk 5,17; 6,19; 8,46) stále živého a oživujícího, jsou to zásahy Ducha svatého, působícího v jeho těle, jímž je církev.\n"
        }, 
        {
            "chapter": 18, 
            "caption": "<b>II. Svátosti církve</b>", 
            "refs": "120", 
            "id": 1117, 
            "text": "Církev skrze Ducha svatého, který ji „uvádí do veškeré pravdy“, postupně rozpoznala tento poklad přijatý od Krista a upřesnila „udílení“ svátostí stejně, jako to učinila s kánonem božských Písem a s učením víry jako věrná správkyně Božích tajemství. (Srov. Mt 13,52; 1 Kor 4,1) Tak byla církev schopna během staletí rozpoznat, že mezi jejími liturgickými obřady je jich sedm, které jsou ve vlastním slova smyslu svátostmi ustanovenými Pánem.\n"
        }, 
        {
            "chapter": 18, 
            "caption": "", 
            "refs": "1396", 
            "id": 1118, 
            "text": "Svátosti jsou „svátostmi církve“ ve dvojím významu: jsou „z ní“ a „pro ni“. Jsou „z církve“ proto, že ona je svátostí Kristovy činnosti; on v ní působí díky seslání Ducha svatého. A jsou „pro církev“; (Sv. Augustin, De civitate Dei, 22, 17; srov. sv. Tomáš Akvinský, Summa theologiae, III, 64, 2, ad 3.) jsou to totiž „svátosti, které budují církev“, neboť ukazují a sdílejí lidem, především v eucharistii, tajemství společenství s Bohem — Láskou, s jedním ve třech osobách.\n"
        }, 
        {
            "chapter": 18, 
            "caption": "", 
            "refs": "792", 
            "id": 1119, 
            "text": "Církev působí ve svátostech jako „kněžské společenství“, „organicky uspořádané“, (2. vatikánský koncil, LG 11) protože tvoří s Kristem-Hlavou „jakoby jedinou mystickou osobu“. (Pius XII., encyklika Mystici Corporis) Kněžský lid se křtem a biřmováním stává způsobilým slavit liturgii; na druhé straně někteří věřící, „kteří byli vybráni k přijetí vyššího svěcení, jsou ve jménu Kristově ustanoveni k tomu, aby pásli církev Božím slovem a Boží milostí“. (2. vatikánský koncil, LG 11)\n"
        }, 
        {
            "chapter": 18, 
            "caption": "", 
            "refs": "1547", 
            "id": 1120, 
            "text": "Služba udílená svěcením nebo <em>služebné kněžství</em> (Srov. 2. vatikánský koncil, LG 10) je ve službě křestního kněžství. Zaručuje, že ve svátostech opravdu působí Kristus skrze Ducha svatého k prospěchu církve. Poslání spásy, které Otec svěřil svému vtělenému Synu, je svěřeno apoštolům a jejich nástupcům; ti dostávají Ježíšova Ducha, aby působil jeho jménem a v jeho osobě. (Srov. Jan 20,21-23; Lk 24,47; Mt 28,18-20) Posvěcený služebník je tedy svátostné pouto, které spojuje liturgický úkon s tím, co říkali a konali apoštolové, a skrze ně s tím, co říkal a konal Kristus, zdroj a základ svátostí.\n"
        }, 
        {
            "chapter": 18, 
            "caption": "", 
            "refs": "1272,1304,1582", 
            "id": 1121, 
            "text": "Tři svátosti: svátost křtu, biřmování a kněžství udělují kromě svátostné milosti duchovní <em>znamení</em> nebo „pečeť“, skrze něž se křesťan podílí na Kristově kněžství a je zařazen v církvi do různých stavů a funkcí. Toto připodobnění Kristu a církvi, uskutečněné Duchem, je nezničitelné; (Tridentský koncil: DS 1609) zůstává v křesťanu navždy jako pozitivní dispozice pro milost, jako přístup a záruka Boží ochrany a jako povolání k bohoslužbě a ke službě církvi. Proto tyto svátosti může člověk přijmout jen jednou.\n"
        }, 
        {
            "chapter": 18, 
            "caption": "<b>III. Svátosti víry</b>", 
            "refs": "849,1236", 
            "id": 1122, 
            "text": "Kristus vyslal své apoštoly, aby bylo v jeho jménu „hlásáno pokání, aby všem národům … byly odpuštěny hříchy“ (Lk 24,47). „Jděte tedy, získejte za učedníky všechny národy, křtěte je ve jménu Otce i Syna i Ducha svatého“ (Mt 28,19). Poslání křtít je tedy svátostné poslání, je zahrnuto v poslání hlásat evangelium, protože svátost se připravuje <em>Božím slovem a vírou</em>, která znamená souhlas s tímto slovem:</p><p><small>„Boží lid se shromažďuje nejprve slovem Boha živého … kázání slova se vyžaduje přímo při udělování svátostí; vždyť jde o svátosti víry, která se rodí ze slova a je jím živena.“ (2. vatikánský koncil, PO 4)</small>\n"
        }, 
        {
            "chapter": 18, 
            "caption": "", 
            "refs": "1154", 
            "id": 1123, 
            "text": "„Svátosti jsou určeny k posvěcování člověka, k budování Kristova Těla a k Boží oslavě. Jako znamení však mají také vzdělávací význam. Víru nejen předpokládají, ale také ji slovy a věcmi živí, posilují a vyjadřují. Proto se nazývají svátosti <em>víry</em>.“ (2. vatikánský koncil, SC 59)\n"
        }, 
        {
            "chapter": 18, 
            "caption": "", 
            "refs": "166,1327,78", 
            "id": 1124, 
            "text": "Víra církve předchází víru věřícího, který je vyzýván, aby ji přijal. Když církev slaví svátosti, vyznává víru, kterou přijala od apoštolů. Odtud starobylé rčení: „<em>Lex orandi, lex credendi</em>.“ (Indiculus, c. 8: DS 246 [PL 51, 209]) Zákon modlitby je zákonem víry, církev věří tak, jak se modlí. Liturgie je ustavujícím prvkem svaté a živé tradice. (Srov. 2. vatikánský koncil, DV 8)\n"
        }, 
        {
            "chapter": 18, 
            "caption": "", 
            "refs": "1205", 
            "id": 1125, 
            "text": "Z tohoto důvodu nemůže služebník nebo společenství libovolně měnit nebo upravovat žádný svátostný obřad. Ani nejvyšší církevní autorita nemůže měnit liturgii, jak se jí zlíbí. Může to učinit jedině v poslušnosti víry a v posvátné úctě k tajemství liturgie.\n"
        }, 
        {
            "chapter": 18, 
            "caption": "", 
            "refs": "815", 
            "id": 1126, 
            "text": "Ostatně, vzhledem k tomu, že svátosti vyjadřují a rozvíjejí společenství víry v církvi, je <em>lex orandi</em> jedno z podstatných měřítek k hodnocení dialogu, který se snaží znovu dosáhnout jednoty křesťanů. (Srov. 2. vatikánský koncil, UR 2 a 15)\n"
        }, 
        {
            "chapter": 18, 
            "caption": "<b>IV. Svátosti spásy</b>", 
            "refs": "1084,1105,696", 
            "id": 1127, 
            "text": "Jsou-li svátosti důstojně slaveny ve víře, udělují milost, jejímž jsou znamením. (Srov. Tridentský koncil: DS 1605 a 1606) Jsou <em>účinné</em>, protože v nich působí sám Kristus: on křtí, on působí ve svých svátostech, aby uděloval milost, jejímž znamením je svátost. Otec vždycky vyslyší modlitbu církve svého Syna, která v epiklezi každé svátosti vyjadřuje svou víru v moc Ducha. Jako oheň proměňuje v plameny všechno, čeho se dotkne, tak Duch svatý proměňuje v božský život všechno, co je podrobeno jeho moci.\n"
        }, 
        {
            "chapter": 18, 
            "caption": "", 
            "refs": "1584", 
            "id": 1128, 
            "text": "Takový je význam tvrzení církve, (Srov. Tridentský koncil: DS 1608) že svátosti působí <em>ex opere operato</em> (prostým udělením), tedy z moci Kristova spásného díla, které bylo dokonáno jednou provždy. Z toho vyplývá, že „svátost se neuskutečňuje spravedlností člověka, který ji uděluje nebo přijímá, ale mocí Boží“. (Sv. Tomáš Akvinský, Summa theologiae, III, 68, 8) Kdykoliv se slaví svátost tak, jak ji zamýšlí církev, působí v ní a skrze ni Kristova moc i moc jeho Ducha nezávisle na osobní svatosti toho, kdo ji uděluje. Plody svátostí však závisí také na duchovní připravenosti toho, kdo je přijímá.\n"
        }, 
        {
            "chapter": 18, 
            "caption": "", 
            "refs": "1257,2003,460", 
            "id": 1129, 
            "text": "Církev tvrdí, že svátosti Nové smlouvy jsou pro věřící <em>nutné ke spáse</em>. (Srov. Tridentský koncil: DS 1604) „Svátostná milost“ je milost Ducha svatého, která je darována Kristem a má své charakteristické vlastnosti u každé svátosti. Duch uzdravuje a proměňuje ty, kteří svátosti přijímají, tak, že je připodobňuje Božímu Synu. Plodem svátostného života je to, že Duch synovství zbožšťuje (Srov. 2 Petr, 1,4) věřící tím, že je životně spojuje s jediným Synem, Spasitelem.\n"
        }, 
        {
            "chapter": 18, 
            "caption": "<b>V. Svátosti věčného života</b>", 
            "refs": "2817,950", 
            "id": 1130, 
            "text": "Církev slaví tajemství svého Pána, „dokud on nepřijde“ (1 Kor 11,26) a dokud nebude „Bůh všechno ve všem“ (1 Kor 15,28). Liturgie je od apoštolské doby vedena ke svému cíli toužebnými vzdechy Ducha v církvi: „<em>Marana tha!</em>“ (1 Kor 16,22). Liturgie tak sdílí Ježíšovu touhu „Toužebně jsem si přál jíst s vámi tohoto beránka … dokud se nenaplní v Božím království“ (Lk 22,15-16). V Kristových svátostech církev již dostává závdavek svého dědictví, má již účast na věčném životě, i když zatím ještě „očekává v blažené naději slavný příchod našeho velikého Boha a spasitele Krista Ježíše“ (Tit 2,13). „Duch a nevěsta volají: ‘Přijď … Přijď, Pane Ježíši!’“ (Zj 22,17.20).</p><p><small>Svatý Tomáš shrnuje různé významy svátostného znamení takto: „Svátost je znamení připomínající minulost, totiž utrpení Páně; je znamením poukazujícím na plody, které v nás působí jeho utrpení, totiž milost; je prorockým znamením, které ohlašuje předem budoucí slávu.“ (Sv. Tomáš Akvinský, Summa theologiae, III, 60, 3)</small>\n"
        }, 
        {
            "chapter": 18, 
            "caption": "<b>Souhrn</b>", 
            "refs": "", 
            "id": 1131, 
            "text": "<em>Svátosti jsou účinná znamení milosti, ustanovená Kristem a svěřená církvi, jimiž se nám uděluje božský život. Viditelné obřady, jimiž jsou svátosti slaveny, znamenají a udílí milosti, které jsou vlastní každé svátosti. Svátosti přinášejí plody v těch, kteří je přijímají s požadovanou dispozicí.</em>\n"
        }, 
        {
            "chapter": 18, 
            "caption": "", 
            "refs": "", 
            "id": 1132, 
            "text": "<em>Církev slaví svátosti jako kněžské společenství rozčleněné v kněžství křestní (všeobecné) a kněžství služebné (udělované svěcením).</em>\n"
        }, 
        {
            "chapter": 18, 
            "caption": "", 
            "refs": "", 
            "id": 1133, 
            "text": "<em>Duch svatý připravuje ke svátostem Božím slovem a vírou, která přijímá slovo v ochotných srdcích. Tak mohou svátosti být posilou a výrazem víry.</em>\n"
        }, 
        {
            "chapter": 18, 
            "caption": "", 
            "refs": "", 
            "id": 1134, 
            "text": "<em>Svátostný život přináší ovoce jak jednotlivci, tak i celému společenství církve. Z jedné strany je tímto ovocem pro každého věřícího život pro Boha v Ježíši Kristu; na druhé straně toto ovoce znamená pro církev růst v lásce a v poslání vydávat svědectví.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1135, 
            "text": "Katecheze liturgie zahrnuje především pochopení svátostné ekonomie (<em>první kapitola</em>). V tomto světle se zjevuje novost jejího <em>slavení</em>. Tato kapitola se tedy bude zabývat slavením svátostí církve. Bude vysvětleno, co je v různých liturgických tradicích společné pro slavení sedmi svátostí; co má každá z nich zvláštního, to bude vysvětleno následně. Tato základní katecheze slavení svátostí odpoví na první otázky, které věřící kladou, mluví-li se o této věci:</p><p>— kdo slaví?<br>— jak slaví?<br>— kdy slavit?<br>— kde slavit?\n"
        }, 
        {
            "chapter": 19, 
            "caption": "<b>1. článek</b><br>SLAVENÍ LITURGIE CÍRKVE<br><b>I. Kdo slaví?</b>", 
            "refs": "795,1090", 
            "id": 1136, 
            "text": "Liturgie je „činnost“ <em>Krista celého (Christus totus)</em>. Ti, kdo ji slaví nyní, prostřednictvím znamení, jsou již v nebeské liturgii, kde slavení je dokonalým společenstvím a svátkem.\n"
        }, 
        {
            "chapter": 19, 
            "caption": "CELEBRANTI NEBESKÉ LITURGIE", 
            "refs": "2642,662", 
            "id": 1137, 
            "text": "Zjevení svatého Jana, které se čte v liturgii církve, nám především odhaluje, že „trůn stál v nebi a na tom trůně (někdo) … seděl“ (Zj 4,2): „Pán“ (Iz 6,1). (Srov. Ez 1,26-28) A pak tam stojí Beránek, ten „zabitý“ (Zj 5,6): (Srov. Jan 1,29) Kristus ukřižovaný a vzkříšený, jediný Velekněz pravé svatyně, (Srov. Žid 4,14-15; 10,19-21; atd.) týž, „který obětuje a je obětován, který dává a je dáván“. (Liturgie sv. Jana Zlatoústého, anafora) Konečně „řeka živé vody“, která pramení „zpod trůnu Božího a Beránkova“ (Zj 22,1), jeden z nejkrásnějších symbolů Ducha svatého. (Srov. Jan 4,10-14; Zj 21,6)\n"
        }, 
        {
            "chapter": 19, 
            "caption": "", 
            "refs": "335,1370", 
            "id": 1138, 
            "text": "Na službě chvály Bohu a na naplnění jeho plánu se podílejí všichni „obnovení“ v Kristu: nebeské mocnosti, (Srov. Zj 4-5; Iz 6,2-3) všechno stvoření (čtyři živé bytosti), služebníci Staré i Nové smlouvy (čtyřiadvacet starců), nový Boží lid (sto čtyřiačtyřicet tisíc), (Srov. Zj 7,1-8; 14,1) zvláště mučedníci, „kteří byli zabiti pro Boží slovo“ (Zj 6,9), nejsvětější Matka Boží, (Žena: srov. Zj 12; Nevěsta Beránkova: srov. Zj 21,9) a konečně tak „veliký zástup, který by nikdo nespočítal, ze všech národů, kmenů, plemen a jazyků“ (Zj 7,9).\n"
        }, 
        {
            "chapter": 19, 
            "caption": "", 
            "refs": "", 
            "id": 1139, 
            "text": "Duch a církev nám dávají možnost podílet se na této nebeské liturgii, když ve svátostech slavíme tajemství spásy.\n"
        }, 
        {
            "chapter": 19, 
            "caption": "CELEBRANTI SVÁTOSTNÉ LITURGIE", 
            "refs": "752,1348,1372", 
            "id": 1140, 
            "text": "Liturgii slaví celé <em>společenství</em>, Kristovo Tělo spojené se svou Hlavou. „Liturgické úkony nejsou soukromé úkony, nýbrž slavnostní projevy církve. Církev však je svátost jednoty’. Je to svatý lid, sjednocený a uspořádaný pod vedením biskupů. Proto tyto úkony přísluší celému tělu církve, jsou projevem celého těla a na celé tělo působí. Jednotlivých údů se však týkají různým způsobem podle různých stavů, úkolů a činné účasti.“ (2. vatikánský koncil, SC 26) Proto „kdykoliv obřady svou povahou vyžadují, aby se konaly společně s přítomností a aktivní účastí věřících, je třeba zdůraznit, že takový způsob má přednost — v rámci možnosti — před tím, aby obřady konali jednotlivci jakoby soukromě“. (2. vatikánský koncil, SC 27)\n"
        }, 
        {
            "chapter": 19, 
            "caption": "", 
            "refs": "1120,1268", 
            "id": 1141, 
            "text": "Shromáždění, které slaví liturgii, je společenství pokřtěných, kteří „jsou svým znovuzrozením a pomazáním od Ducha svatého posvěcení na duchovní chrám a na svaté kněžstvo, aby každým skutkem jako křesťané přinášeli duchovní oběti“. (2. vatikánský koncil, LG 10) Toto „všeobecné kněžství“ je kněžství Krista, jediného Kněze, na němž se podílí všechny jeho údy: (Srov. 2. vatikánský koncil, LG 10; 34; tak0 PO 2)</p><p><small>„Matka církev si velmi přeje, aby všichni věřící byli vedeni k plné, uvědomělé a aktivní účasti na liturgických úkonech, jak ji vyžaduje sama povaha liturgie. K takové účasti je křesťanský lid jako ‘vyvolený rod, královské kněžstvo, národ svatý, lid patřící Bohu jako vlastnictví’ (1 Petr 2,9) (Srov. 1 Petr 2,4-5) mocí křtu oprávněn i zavázán.“ (2. vatikánský koncil, SC 14)</small>\n"
        }, 
        {
            "chapter": 19, 
            "caption": "", 
            "refs": "1549,1561", 
            "id": 1142, 
            "text": "Avšak „všechny údy nemají stejnou činnost“ (Řím 12,4). Některé z nich jsou Bohem povolány, v církvi a církví, aby konaly zvláštní službu společenství. Tito služebníci jsou vybráni a posvěceni svátostí kněžství, kterou je Duch svatý uschopňuje k tomu, aby jednali v osobě Krista-Hlavy, a tak sloužili všem údům církve. (Srov. 2. vatikánský koncil, PO 2 a 15) Posvěcený služebník je jako obraz („ikona“) Krista Kněze. Protože svátost církve se plně projevuje v eucharistii, projevuje se služba biskupa především v tom, že předsedá slavení eucharistie, a služba kněží a jáhnů pak ve společenství s ním.\n"
        }, 
        {
            "chapter": 19, 
            "caption": "", 
            "refs": "903,1672", 
            "id": 1143, 
            "text": "Aby se usnadňovala činnost všeobecného kněžství věřících, existují kromě toho jiné <em>zvláštní služby</em>, neposvěcené svátostí kněžství, jejichž funkce je určena biskupy podle liturgických tradic a pastorálních potřeb. „Také přisluhující, lektoři, komentátoři a členové chrámového sboru vykonávají skutečnou liturgickou službu.“ (2. vatikánský koncil, SC 29)\n"
        }, 
        {
            "chapter": 19, 
            "caption": "", 
            "refs": "", 
            "id": 1144, 
            "text": "Tímto způsobem je při slavení svátostí celé shromáždění „liturgem“, každý podle své funkce, ale „v jednotě Ducha“, který působí ve všech. „Při liturgické slavnosti každý služebník církve i každý věřící má v rámci své funkce konat <em>jenom</em> to, ale i <em>všechno</em> to, co mu přísluší z povahy věci a podle liturgických předpisů.“ (2. vatikánský koncil, SC 28)\n"
        }, 
        {
            "chapter": 19, 
            "caption": "<b>II. Jak slavit?</b><br>ZNAMENÍ A SYMBOLY", 
            "refs": "53", 
            "id": 1145, 
            "text": "Slavení svátostí je protkáno znameními a symboly. Podle božské pedagogiky spásy má jejich význam své kořeny v díle stvoření a v lidské kultuře, upřesňuje se v událostech Staré smlouvy a plně se zjevuje v Kristově osobě a díle.\n"
        }, 
        {
            "chapter": 19, 
            "caption": "", 
            "refs": "362,2702,1879", 
            "id": 1146, 
            "text": "<em>Znamení ze světa lidí</em>. Znamení a symboly zaujímají v lidském životě důležité místo. Člověk jako bytost tělesná a zároveň duchová vyjadřuje a vnímá duchovní skutečnosti prostřednictvím hmotných znamení a symbolů. Jako bytost společenská má zapotřebí znamení a symbolů, aby mohl komunikovat s druhými prostřednictvím řeči, gest a činů. Totéž činí i ve vztahu k Bohu.\n"
        }, 
        {
            "chapter": 19, 
            "caption": "", 
            "refs": "299", 
            "id": 1147, 
            "text": "Bůh hovoří k člověku skrze viditelné stvoření. Hmotný vesmír se představuje rozumu člověka, aby v něm četl stopy svého Stvořitele. (Srov. Mdr 13,1; Řím 1,19-20; Sk 14,17) Světlo a noc, vítr a oheň, voda a země, strom i ovoce mluví o Bohu a symbolizují zároveň jeho velikost i jeho blízkost.\n"
        }, 
        {
            "chapter": 19, 
            "caption": "", 
            "refs": "", 
            "id": 1148, 
            "text": "Tyto vnímatelné skutečnosti, poněvadž jsou stvořené, se mohou stát místem, na němž se projevuje Boží činnost, která posvěcuje lidi, a činnost lidí, kteří vzdávají Bohu svou poctu. Stejně je tomu se znameními a symboly společného života lidí: omývání, mazání olejem, lámání chleba a pití z jednoho kalicha může vyjadřovat posvěcující přítomnost Boha a vděčnost člověka k svému Stvořiteli.\n"
        }, 
        {
            "chapter": 19, 
            "caption": "", 
            "refs": "843", 
            "id": 1149, 
            "text": "Velká náboženství lidstva dosvědčují, často velmi působivě, kosmicky a symbolický smysl náboženských obřadů. Liturgie církve předpokládá, přejímá a posvěcuje prvky stvoření a lidské kultury tím, že jim udílí důstojnost jako znamení milosti, nového stvoření v Ježíši Kristu.\n"
        }, 
        {
            "chapter": 19, 
            "caption": "", 
            "refs": "1334", 
            "id": 1150, 
            "text": "<em>Znamení smlouvy</em>. Vyvolený národ dostává od Boha rozpoznávací znamení a symboly, jež charakterizují jeho liturgický život: nejsou to již jen slavení kosmických cyklů a společenské úkony, nýbrž znamení Smlouvy, symboly velkých činů, které vykonal Bůh pro svůj lid. Z těchto liturgických znamení Staré smlouvy je možno připomenout obřízku, pomazání a posvěcení králů a kněží, vkládání rukou, oběti a především Velikou noc (paschu). Církev rozpoznává v těchto znameních předobraz svátostí Nové smlouvy.\n"
        }, 
        {
            "chapter": 19, 
            "caption": "", 
            "refs": "1335", 
            "id": 1151, 
            "text": "<em>Znamení převzatá Kristem</em>. Pán Ježíš při svém kázání často užívá znamení z oblasti stvoření, aby usnadnil chápání tajemství Božího království. (Srov. Lk 8,10) Uzdravuje anebo dodává důrazu svému kázání hmotnými znameními nebo symbolickými gesty. (Srov. Jan 9,6; Mk 7,33-35; 8,22-25) Dává nový význam událostem a znamením Staré smlouvy, zvláště odchodu Židů z Egypta a velikonočnímu beránkovi, (Srov. Lk 9,31; 22,7-20) protože on sám je smyslem všech těchto znamení.\n"
        }, 
        {
            "chapter": 19, 
            "caption": "", 
            "refs": "", 
            "id": 1152, 
            "text": "<em>Svátostná znamení</em>. Po letnicích Duch svatý posvěcuje svou církev prostřednictvím svátostných znamení. Svátosti církve neruší celé bohatství znamení a symbolů vesmíru a společenského života, ale očišťují je a přivlastňují. Nadto jsou svátosti naplněním typů a předobrazů Staré smlouvy, znamenají a uskutečňují spásu, kterou zjednal Kristus, a předem zobrazují a předjímají nebeskou slávu.\n"
        }, 
        {
            "chapter": 19, 
            "caption": "SLOVA A ÚKONY", 
            "refs": "53", 
            "id": 1153, 
            "text": "Každé slavení svátosti je setkání Božích dětí se svým Otcem v Kristu a v Duchu svatém a takové setkání se projeví jako dialog — skrze úkony a slova. I když symbolické úkony jsou již samy o sobě řečí, je přesto nutné, aby Boží slovo a odpověď víry doprovázely a oživovaly tyto úkony tak, aby semeno království přinášelo svůj plod v dobré půdě. Liturgické úkony naznačují to, co vyjadřuje Boží slovo: nezaslouženou Boží iniciativu a zároveň odpověď víry jeho lidu.\n"
        }, 
        {
            "chapter": 19, 
            "caption": "", 
            "refs": "1100,103", 
            "id": 1154, 
            "text": "<em>Bohoslužba slova</em> je nedílnou součástí svátostného slavení. K tomu, aby se živila víra věřících, mají být dobře využita znamení Božího slova: kniha slova (lekcionář nebo evangeliář), pocta, jež se jí prokazuje (průvod, okuřování, svíce), místo, odkud je přednášeno (ambon), jeho slyšitelné a srozumitelné přednášení, homilie celebranta, která navazuje na jeho přednes, odpovědi shromáždění (aklamace, rozjímavé žalmy, litanie, vyznání víry …).\n"
        }, 
        {
            "chapter": 19, 
            "caption": "", 
            "refs": "1127", 
            "id": 1155, 
            "text": "Slova a úkony v liturgii, které patří neoddělitelně k sobě ve své funkci znamení a poučování, jsou neoddělitelné i při uskutečňování toho, co znamenají. Duch svatý nejen dává chápat Boží slovo tím, že vzbuzuje víru, ale svátostmi také uskutečňuje Boží „podivuhodná díla“ zvěstovaná slovem; on zpřítomňuje a sdílí dílo Otce, dokonané milovaným Synem.\n"
        }, 
        {
            "chapter": 19, 
            "caption": "ZPĚV A HUDBA", 
            "refs": "", 
            "id": 1156, 
            "text": "„Církevní hudební tradice představuje nedocenitelný poklad, který vyniká nad ostatní umělecké projevy především tím, že je to bohoslužebný zpěv, vázaný na slova liturgie, a tak tvoří nezbytnou nebo integrující součást slavné liturgie.“ (2. vatikánský koncil, SC 112) Skládání a zpěv inspirovaných žalmů byly již úzce spojeny s liturgickými slavnostmi Staré smlouvy. Církev pokračuje v této tradici a rozvíjí ji: „Když mezi sebou mluvíte, (užívejte slov) ze žalmů, chvalozpěvů a duchovních písní; ze srdce zpívejte a hrejte Pánu“ (Ef 5,19). (Srov. Kol 3,16-17) „Kdo zpívá, dvakrát se modlí.“ (Srov. sv. Augustin, Enarratio in Psalmos, 72,1)\n"
        }, 
        {
            "chapter": 19, 
            "caption": "", 
            "refs": "2502", 
            "id": 1157, 
            "text": "Zpěv a hudba vykonávají svou funkci znamení tím výrazněji, čím těsněji jsou spjaty s liturgickým děním, (Srov. 2. vatikánský koncil, SC 112) a to podle tří hlavních měřítek: krása vyjádření modlitby, jednomyslná účast shromáždění v určených chvílích a slavnostní ráz obřadů. Tímto způsobem se podílejí zpěv a hudba na tom, k čemu směřují slova i liturgické úkony: k Boží oslavě a posvěcení věřících. (Srov. 2. vatikánský koncil, SC 112)</p><p><small>„Kolik slz jsem proléval, když jsem naslouchal melodiím tvých hymnů a písní, které sladce zaznívaly ve tvém chrámu! Mocné pohnutí: ty melodie vnikaly do mých uší a do mého srdce prýštila pravda, vzbuzujíce v něm vroucí pocit zbožnosti. Dělaly mi dobře slzy, které vytékaly.“ (Sv. Augustin, Confessiones /Vyznání/, 9,6,14)</small>\n"
        }, 
        {
            "chapter": 19, 
            "caption": "", 
            "refs": "1201,1674", 
            "id": 1158, 
            "text": "Soulad znamení (zpěvu, hudby, slov a úkonů) je tím výraznější a plodnější, čím více se vyjadřuje v <em>kulturním bohatství</em>, vlastním Božímu lidu, který slaví liturgii. (Srov. 2. vatikánský koncil, SC 119) Proto je třeba „lidový náboženský zpěv promyšleně podporovat. Jde o to, aby při soukromých a veřejných pobožnostech i přímo při liturgických úkonech“, podle předpisů církve, „mohly znít hlasy věřících“. (Srov. 2. vatikánský koncil, SC 118) Nicméně „texty určené pro církevní zpěv ať jsou v souladu s katolickou naukou a ať jsou vybírány především z Písma svatého a z liturgických textů“. (Srov. 2. vatikánský koncil, SC 121)\n"
        }, 
        {
            "chapter": 19, 
            "caption": "POSVÁTNÉ OBRAZY", 
            "refs": "476,477,2129-2132", 
            "id": 1159, 
            "text": "Posvátný obraz, liturgická ikona, představuje především <em>Krista</em>. Nemůže představovat neviditelného a nepochopitelného Boha; vtělení Božího Syna zahájilo novou „ekonomii“ obrazů:</p><p><small>„Kdysi Bůh, který nemá ani tělo, ani podobu, nemohl být vůbec představován obrazem. Avšak nyní, když se dal vidět v těle a žil mezi lidmi, mohu vytvořit obraz toho, co jsem viděl z Boha … Otevřenýma očima nazíráme slávu Pána.“ (Sv. Jan Damašský, De sacris imaginibus orationes, 1,16: PG 94, 1245A)</small>\n"
        }, 
        {
            "chapter": 19, 
            "caption": "", 
            "refs": "", 
            "id": 1160, 
            "text": "Křesťanská ikonografie přepisuje obrazem evangelijní poselství, které Písmo svaté předává prostřednictvím slova. Obraz a slovo se navzájem osvětlují:</p><p><small>„Zkrátka řečeno, uchováváme nedotčené všechny církevní tradice nám předané ať písemně nebo ústně. Jedna z nich se týká též malířského znázornění obrazu, které souhlasí s hlásáním evangelijních událostí a slouží nám vhodně k potvrzení pravého, a ne přízračného vtělení Božího Slova a k jinému podobnému užitku. Neboť ty věci, které odkazují jedna na druhou, mají bezpochyby i společný význam.“ (2. nicejský koncil: Conciliorum oecumenicorum decreta, p. 135)</small>\n"
        }, 
        {
            "chapter": 19, 
            "caption": "", 
            "refs": "", 
            "id": 1161, 
            "text": "Všechna znamení ve slavení liturgie se vztahují ke Kristu: stejný cíl mají i posvátné obrazy Matky Boží a svatých. Jsou skutečně znamením Krista, který je v nich oslaven. Ukazují „zástup svědků“ (Žid 12,1), kteří se i nadále podílejí na spáse světa a s nimiž jsme spojeni, zvláště při slavení svátostí. To, co se prostřednictvím jejich obrazů představuje naší víře, je člověk, stvořený „k Božímu obrazu“, konečně proměněný „k jeho podobě“, (Srov. Řím 8,29; 1 Jan 3,2) a představují se dokonce i andělé, kteří jsou též obnoveni v Kristu:</p><p><small>„Kráčejíce královskou cestou a následujíce božský vnuknutou nauku našich svatých Otců a tradici katolické církve — víme totiž, že je to tradice Ducha svatého, který v ní přebývá — stanovíme se vší jistotou a pečlivostí, že jak znázornění drahocenného a životodárného kříže, tak ctihodné a svaté obrazy, ať malované nebo v mozaice či jiném vhodném materiálu, mají být vystavovány ve svatých chrámech Božích, na posvátných nádobách a rouchách, na stěnách i na deskách, v domech i na ulicích; ať už jsou to obrazy Boha a našeho Spasitele Ježíše Krista, nebo naší neposkvrněné Paní, svaté Matky Boží, svatých, andělů, všech svatých a spravedlivých.“ (2. nicejský koncil: DS 600)</small>\n"
        }, 
        {
            "chapter": 19, 
            "caption": "", 
            "refs": "2502", 
            "id": 1162, 
            "text": "„Krása a barva obrazů jsou podnětem pro mou modlitbu. Je to svátek pro mé oči, stejně jako pohled na krajinu pobízí mé srdce vzdávat Bohu slávu.“ (Sv. Jan Damašský, De sacris imaginibus orationes, 1,47: PG 94, 1268B) Nazírání svatých obrazů, spojené s rozjímáním Božího slova a zpěvem liturgických hymnů, zapadá do souladu znamení obřadů, takže se slavené tajemství vrývá do paměti srdce a projeví se pak novým životem věřících.\n"
        }, 
        {
            "chapter": 19, 
            "caption": "<b>III. Kdy slavit?</b><br>LITURGICKÁ DOBA", 
            "refs": "512", 
            "id": 1163, 
            "text": "„Svatá matka církev pokládá za svůj úkol v určité dny během roku slavit posvátnou vzpomínkou vykupitelské dílo svého božského Ženicha. Každý týden si připomíná zmrtvýchvstání Páně v den, který nazvala dnem Páně. Jednou v roce slaví zmrtvýchvstání Páně spolu s jeho svatým utrpením jako největší svátek, totiž velikonoce. Celé Kristovo tajemství rozvíjí v ročním okruhu … Když tak slaví jednotlivá tajemství vykoupení, otvírá věřícím bohatství mocných činů a zásluh svého Pána, takže je neustále v jistém smyslu zpřítomňuje, aby se s nimi věřící setkávali a aby z nich čerpali spásonosnou milost.“ (2. vatikánský koncil, SC 102)\n"
        }, 
        {
            "chapter": 19, 
            "caption": "", 
            "refs": "", 
            "id": 1164, 
            "text": "Boží lid znal již od dob mojžíšského zákona svátky ve stanovené dny, počínaje velikonocemi, a tak si připomínal úchvatné činy Boha spasitele, děkoval mu za ně, udržoval vzpomínku na ně a učil nové generace řídit se podle nich v životě. V čase církve, mezi velikonocemi Krista, jednou provždy dokonanými, a mezi jejich naplněním v Božím království, je liturgie, slavená ve stanovené dny, zcela proniknuta novostí Kristova tajemství.\n"
        }, 
        {
            "chapter": 19, 
            "caption": "", 
            "refs": "2659,2836,1085", 
            "id": 1165, 
            "text": "Když církev slaví Kristovo tajemství, je tepem její modlitby jedno slovo: <em>Dnes!</em>, ohlas modlitby, kterou ji naučil její Pán, (Srov. Mt 6,11) a ozvěna výzvy Ducha svatého. (Srov. Žid 3,7 - 4,11; Ž 95,8) Toto „dnes“ živého Boha, do něhož je člověk povolán vstoupit, je „hodina“ Ježíšových velikonoc, jež se táhne celými dějinami a je jejich stěžejním bodem:</p><p><small>„Život spočinul na všech bytostech a všichni byli zaliti velkým světlem; Východ východů vpadl do vesmíru a Ten, který byl dříve než „jitřenka“ a dříve než hvězdy, nesmrtelný a nesmírný, velký Kristus, září na všechny bytosti víc než slunce. Proto pro nás, kteří v něho věříme, nastává den světla, dlouhý, věčný, který už nezhasne: mystické velikonoce.“ (Pseudo-Hippolit Římský, In sanctum Pascha 1,1-2: PG 59, 755)</small>\n"
        }, 
        {
            "chapter": 19, 
            "caption": "DEN PÁNĚ", 
            "refs": "2174-2188,1343", 
            "id": 1166, 
            "text": "„Podle apoštolské tradice, která má původ ode dne Kristova vzkříšení, slaví církev velikonoční tajemství vždy osmý den, který se právem nazývá den Páně nebo neděle.“ (2. vatikánský koncil, SC 106) Den Kristova vzkříšení je zároveň „první den týdne“, připomínka prvního dne stvoření, a „osmý den“, jímž Kristus po svém „odpočinku“ velké soboty zahajuje den, „který učinil Pán“, „den, který nezná západu“. (Byzantská liturgie) „Večeře Páně“ tvoří jeho střed, protože se v ní celé společenství věřících setkává se vzkříšeným Pánem, který je zve ke své hostině: (Srov. Jan 21,12; Lk 24,30)</p><p><small>„Den Páně, den vzkříšení, den křesťanů, je naším dnem. Nazývá se dnem Páně, protože v něm Pán vítězně vystoupil k Otci. Pohané jej nazývají dnem slunce“ dobrá, i my jej rádi nazýváme tímto způsobem: dnes totiž vzešlo světlo světa, dnes se objevilo slunce spravedlnosti, jehož paprsky nám přinášejí spásu.“ (Sv. Jeroným, In die dominica Paschae homilia: PL 30, 218-219)</small>\n"
        }, 
        {
            "chapter": 19, 
            "caption": "", 
            "refs": "", 
            "id": 1167, 
            "text": "Neděle je v pravém smyslu dnem liturgického shromáždění, dnem, kdy se věřící shromažďují, „aby slyšeli Boží slovo a měli účast na eucharistii. Tak slaví památku utrpení, zmrtvýchvstání a slávy Pána Ježíše a vzdávají díky Bohu, který“ je znovu zrodil, takže zmrtvýchvstáním Ježíše Krista mají živou naději. (2. vatikánský koncil, SC 106)</p><p><small>„Ó Kriste, když rozjímáme o podivuhodných skutcích, které jsi vykonal v tento nedělní den svého svatého vzkříšení, říkáme: Požehnán buď nedělní den, protože v něm začalo stvoření … spása světa … obnova lidského pokolení … V něm zajásalo nebe i země a celý vesmír se naplnil světlem. Požehnán buď nedělní den, protože v něm byly otevřeny brány ráje, takže Adam a všichni, kteří z něho byli vypuzeni, tam mohou beze strachu vstoupit.“ (Fanqîth, Syrsko-antiochijské officium, svazek 6, první letní část, str. 193 b)</small>\n"
        }, 
        {
            "chapter": 19, 
            "caption": "LITURGICKÝ ROK", 
            "refs": "2698", 
            "id": 1168, 
            "text": "Nová doba vzkříšení, počínaje od velikonočního třídení jako od svého světelného zdroje, prozařuje celý liturgický rok jeho jasem. Krok za krokem, z jedné i z druhé strany tohoto pramene, je rok proměňován liturgií. Je to skutečné „milostivé léto Páně“ (Lk 4,19). Ekonomie spásy je činná v rámci času, ale po svém naplnění v Ježíšových velikonocích a po seslání Ducha svatého závěr dějin se předem zakouší „v předchuti“ a Boží království vstupuje do naší doby.\n"
        }, 
        {
            "chapter": 19, 
            "caption": "", 
            "refs": "1330,560", 
            "id": 1169, 
            "text": "Proto <em>velikonoce</em> nejsou svátkem jako ty ostatní: je to „svátek svátků“, „slavnost slavností“, stejně jako eucharistie je svátost svátostí (velká svátost). Svatý Atanáš je nazývá „velkou nedělí“, (Sv. Atanáš Alexandrijský, Epistula festivalis, 1 [anno 329]: PG 26, 1366A) jako Svatý týden se na Východě nazývá „Velký týden“. Tajemství vzkříšení, v němž Kristus zničil smrt, proniká svou mocnou energií náš starý čas, dokud mu všechno nebude podřízeno.\n"
        }, 
        {
            "chapter": 19, 
            "caption": "", 
            "refs": "", 
            "id": 1170, 
            "text": "<small>Na nicejském sněmu (roku 325) se všechny církve dohodly, aby se křesťanské velikonoce slavily v neděli, po úplňku (14. nisanu), který nastává po jarní rovnodennosti. V důsledku lišících se způsobů, jak vypočítat 14. nisan, nepřipadají vždy velikonoce na Západě a na Východě na tentýž den. Tyto církve se dnes proto snaží o dohodu, aby opět slavily den Pánova vzkříšení v týž den.</small>\n"
        }, 
        {
            "chapter": 19, 
            "caption": "", 
            "refs": "524", 
            "id": 1171, 
            "text": "Liturgický rok je rozvinutí různých hledisek jediného velikonočního tajemství. To platí především o řadě svátků vztahující se k tajemství vtělení (Zvěstování, vánoce, Zjevení Páně), které připomínají počátky naší spásy a sdělují nám prvotiny velikonočního tajemství.\n"
        }, 
        {
            "chapter": 19, 
            "caption": "PŘIPOMÍNKY SVĚTCŮ V LITURGICKÉM ROCE", 
            "refs": "971,2030", 
            "id": 1172, 
            "text": "„Při slavení ročního okruhu Kristových tajemství uctívá svatá církev se zvláštní láskou blahoslavenou Bohorodičku Marii, která je nerozlučně spjata s vykupitelským dílem svého syna. V ní církev obdivuje a chválí nejvznešenější plod vykoupení. V ní jako v čistém obraze s radostí nazírá to, čím sama touží a doufá zcela být.“ (2. vatikánský koncil, SC 103)\n"
        }, 
        {
            "chapter": 19, 
            "caption": "", 
            "refs": "957", 
            "id": 1173, 
            "text": "Když církev připomíná v ročním cyklu mučedníky a ostatní svaté, „hlásá velikonoční tajemství v těch, kteří spolu s Kristem trpěli a spolu s ním jsou oslaveni, ukazuje věřícím jejich příklad, který všechny přitahuje skrze Krista k Otci, a vyprošuje pro jejich zásluhy Boží dary“. (2. vatikánský koncil, SC 104, srov. SC 108 a 111)\n"
        }, 
        {
            "chapter": 19, 
            "caption": "DENNÍ MODLITBA CÍRKVE", 
            "refs": "2698", 
            "id": 1174, 
            "text": "Kristovo tajemství, jeho vtělení a jeho velikonoce, které slavíme v eucharistii, především v nedělním shromáždění, proniká do času každého dne a proměňuje jej prostřednictvím denní modlitby církve, „posvátného officia“. (Srov. 2. vatikánský koncil, SC 83-101) Toto slavení, věrné apoštolské výzvě „neustávat v modlitbách“, (Srov. 1 Sol 5,15; Ef 6,18) „je sestaveno tak, aby Boží chvála posvětila celý průběh dne i noci“. (2. vatikánský koncil, SC 84) Tvoří „veřejnou modlitbu církve“, (2. vatikánský koncil, SC 98) v níž věřící (klerici, řeholníci i laikové) vykonávají královské kněžství pokřtěných. Denní modlitba církve slavena „formou schválenou“ církví „je opravdu hlas Nevěsty, která promlouvá k Ženichovi, ba ještě více: je to modlitba, kterou Kristus spolu se svým Tělem přednáší Otci“. (2. vatikánský koncil, SC 84)\n"
        }, 
        {
            "chapter": 19, 
            "caption": "", 
            "refs": "", 
            "id": 1175, 
            "text": "<small>Denní modlitba církve se má stát modlitbou všeho Božího lidu. V ní sám Kristus „pokračuje prostřednictvím církve ve svém kněžském úkolu“; (2. vatikánský koncil, SC 83) každý se jí účastní podle úlohy, kterou zastává v církvi a podle okolností vlastního života: kněží, poněvadž „se věnují posvátné službě duchovní správy“, protože jsou povoláni, aby se úplně věnovali modlitbě a službě slova; (Srov. 2. vatikánský koncil, SC 86; 96; také PO 5) řeholníci a řeholnice podle charismatu svého života zasvěceného Bohu; (Srov. 2. vatikánský koncil, SC 98) všichni věřící podle svých možností. „Duchovní správcové ať se snaží o nedělích a větších svátcích konat v kostele společnou modlitbu hlavních částí, zejména nešpor. I laikům se doporučuje, aby se modlili posvátné officium buď s kněžími, nebo sami společně, nebo i jednotlivě.“ (2. vatikánský koncil, SC 100)</small>\n"
        }, 
        {
            "chapter": 19, 
            "caption": "", 
            "refs": "2700", 
            "id": 1176, 
            "text": "Slavit denní modlitbu církve vyžaduje nejen úsilí o to, aby hlas byl v souladu se srdcem, které se modlí, nýbrž i postarat se o „hlubší liturgické a biblické vzdělání, hlavně pokud jde o žalmy“. (2. vatikánský koncil, SC 90)\n"
        }, 
        {
            "chapter": 19, 
            "caption": "", 
            "refs": "2586", 
            "id": 1177, 
            "text": "Hymny a modlitby na způsob litanií v denní modlitbě církve zapojují modlitbu žalmů do církevního roku tím, že zvýrazňují symboliku denní hodiny, liturgického údobí nebo svátku, který se slaví. Kromě toho i čtení Božího slova při každé hodince (s krátkými odpověďmi nebo tropary, jež po ní následují) a, při určitých hodinkách, četba Otců a duchovních učitelů odhalují hlouběji smysl slaveného tajemství, napomáhají chápat žalmy a připravují na tichou modlitbu. <em>Lectio divina</em>, při níž je Boží slovo čteno a meditováno, aby se proměnilo v modlitbu, je tím pevně zasazena do slavení liturgie.\n"
        }, 
        {
            "chapter": 19, 
            "caption": "", 
            "refs": "1378", 
            "id": 1178, 
            "text": "Denní modlitba církve, která tvoří jakési prodloužení slavení eucharistie, nevylučuje, nýbrž vyžaduje jako doplnění různé pobožnosti Božího lidu, zvláště adoraci a uctívání Nejsvětější svátosti.\n"
        }, 
        {
            "chapter": 19, 
            "caption": "<b>IV. Kde slavit?</b>", 
            "refs": "586", 
            "id": 1179, 
            "text": "Uctívání Boha Nové smlouvy „v duchu a pravdě“ (Jan 4,24) není vázáno na žádné výlučné místo. Celá země je svatá a je svěřena lidským dětem. Když se věřící shromáždí na jednom místě, nejdůležitější skutečnost tvoří „živé kameny“, z nichž se staví „duchovní chrám“ (1 Petr 2,5). Tělo vzkříšeného Krista je duchovním chrámem, z něhož vytéká pramen živé vody. Duchem svatým přivtěleni ke Kristu jsme právě my „chrám živého Boha“ (2 Kor 6,16).\n"
        }, 
        {
            "chapter": 19, 
            "caption": "", 
            "refs": "2106", 
            "id": 1180, 
            "text": "Když se neomezuje náboženská svoboda, (Srov. 2. vatikánský koncil, DH 4) křesťané budují stavby určené k bohoslužbě. Takové viditelné kostely nejsou prostá místa setkání, ale znamenají a ukazují církev žijící v tom místě, přebývání Boha mezi lidmi v Kristu smířenými a sjednocenými.\n"
        }, 
        {
            "chapter": 19, 
            "caption": "", 
            "refs": "2691", 
            "id": 1181, 
            "text": "„Dům modlitby, v němž se slaví a uchovávají nejsvětější eucharistie, shromažďují se věřící a je uctíván přítomný Boží Syn, náš Spasitel, na obětním oltáři za nás obětovaný na pomoc i k útěše věřících, má se skvít čistotou a má být upravený pro modlitbu a posvátné obřady.“ (2. vatikánský koncil, PO 5; srov. také SC 122-127) V tomto „Božím domě“ ryzost a harmonie znamení, které jej vytvářejí, mají poukazovat na Krista, který je přítomen a působí na tomto místě. (Srov. 2. vatikánský koncil, SC 7)\n"
        }, 
        {
            "chapter": 19, 
            "caption": "", 
            "refs": "617,1383", 
            "id": 1182, 
            "text": "<small><em>Oltářem</em> Nové smlouvy je kříž Páně, (Srov. Žid 13,10) z něhož pramení svátosti velikonočního tajemství. Na oltáři, který je středem kostela, se zpřítomňuje pod svátostnými znameními oběť kříže. Je také stolem hostiny Páně, k níž je lid Boží pozván. (Srov. Všeobecné pokyny k Římskému misálu, 259) V některých východních liturgiích je oltář také symbolem hrobu (Kristus opravdu zemřel a opravdu vstal z mrtvých).</small>\n"
        }, 
        {
            "chapter": 19, 
            "caption": "", 
            "refs": "1379,2120,1241", 
            "id": 1183, 
            "text": "<small><em>Svatostánek</em> v kostelích má být umístěn „na velmi vznešeném místě s největší poctou“. (Pavel VI., encyklika Mysterium fidei) Jeho „ušlechtilý vzhled, umístění a bezpečnost“ (2. vatikánský koncil, SC 128) mají napomáhat adoraci Pána, který je skutečně přítomen v Nejsvětější svátosti oltářní.</small></p><p><small><em>Posvátné křižmo</em> (myron), jehož pomazání je svátostným znamením pečeti-daru Ducha svatého, se tradičně uchovává a uctívá na bezpečném místě v kostele. Tam se může uložit i olej katechumenů a olej nemocných.</small>\n"
        }, 
        {
            "chapter": 19, 
            "caption": "", 
            "refs": "1348,103", 
            "id": 1184, 
            "text": "<small><em>Sedadlo</em> pro biskupa (katedra) nebo pro kněze „má naznačovat, že jeho úkolem je předsedat shromáždění a řídit modlitbu“. (Všeobecné pokyny k Římskému misálu, 271)</small></p><p><small><em>Ambon:</em><„Důstojnost Božího slova vyžaduje, aby v kostele bylo vhodné místo, z něhož se Boží slovo hlásá a k němuž se přirozeně obrací pozornost věřících.“ (Všeobecné pokyny k Římskému misálu, 271)</small>\n"
        }, 
        {
            "chapter": 19, 
            "caption": "", 
            "refs": "2717", 
            "id": 1185, 
            "text": "<small>Shromáždění Božího lidu má svůj počátek ve křtu; kostel tedy má mít místo pro oslavení <em>křtu</em> (baptisterium) a má udržovat vzpomínku na křestní sliby (svěcená voda).</small></p><p><small>Obnova křestního života vyžaduje <em>pokání</em>. Kostel má tedy sloužit k projevům lítosti a k přijetí odpuštění; to vyžaduje, aby v něm bylo vhodné místo k přijetí kajícníků.</small></p><p><small>Kostel má být také prostorem, který vybízí k usebranosti a k tiché modlitbě, která prodlužuje velkou modlitbu eucharistie a dává jí proniknout do nitra.</small>\n"
        }, 
        {
            "chapter": 19, 
            "caption": "", 
            "refs": "1130", 
            "id": 1186, 
            "text": "A konečně má kostel eschatologický význam. Aby člověk vstoupil do Božího domu, musí překročit <em>práh</em>, symbol přechodu ze světa zraněného hříchem do světa nového života, k němuž jsou povoláni všichni lidé. Viditelný kostel je symbolem otcovského domu, k němuž putuje Boží lid a kde Otec „jim setře každou slzu z očí“ (Zj 21,4). Proto je také kostel domem všech Božích dětí, otevřeným a připraveným je přijmout.\n"
        }, 
        {
            "chapter": 19, 
            "caption": "<b>Souhrn</b>", 
            "refs": "", 
            "id": 1187, 
            "text": "<em>Liturgie je dílem celého Krista, Hlavy i Těla. Náš Velekněz ji slaví nepřetržitě v nebeské liturgii, s Matkou Boží, apoštoly, všemi svatými a s množstvím lidí, kteří již vstoupili do království.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1188, 
            "text": "<em>Při slavení liturgie je celé shromáždění „liturgem“, každý podle své vlastní funkce. Křestní kněžství je kněžství celého Kristova Těla, nicméně někteří věřící jsou posvěceni svátostí kněžství, aby představovali Krista jako hlavu tohoto Těla.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1189, 
            "text": "<em>Slavení liturgie užívá znamení a symbolů vztahujících se ke stvoření (světlo, voda, oheň), k lidskému životu (omývání, mazání olejem, lámání chleba), k dějinám spásy (obřady velikonoc). Tyto vesmírné prvky, tyto lidské obřady, tato vzpomínková gesta na Boha, zařazená do světa víry a uchopená mocí Ducha svatého, se stávají nositeli spásy a posvěcení, jež vykonal Kristus.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1190, 
            "text": "<em>Bohoslužba slova je nedílnou součástí slavení. Význam slavení je vyjadřován Božím slovem, jež se hlásá, a horlivostí víry, která na ně odpovídá.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1191, 
            "text": "<em>Zpěv a hudba jsou úzce spojeny s liturgickým děním. Měřítka jejich správného užívání jsou: krása vyjádření modlitby, jednomyslná účast shromáždění a posvátný ráz slavení.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1192, 
            "text": "<em>Posvátné obrazy v našich kostelích a v našich domech mají probouzet a živit naši víru v Kristovo tajemství. Skrze obraz Krista a jeho díla spásy se klaníme jemu samotnému. Skrze posvátné obrazy Matky Boží, andělů a svatých uctíváme osoby, které jsou na nich zobrazeny.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1193, 
            "text": "<em>Neděle, „den Páně“, je hlavním dnem slavení eucharistie, protože je to den vzkříšení. Je to v pravém smyslu den liturgického shromáždění, den křesťanské rodiny, den radosti a pracovního odpočinku. Je to „základ a jádro celého liturgického roku“. (2. vatikánský koncil, SC 106)</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1194, 
            "text": "<em>Církev „rozvíjí v ročním okruhu celé Kristovo tajemství, a to od jeho vtělení a narození až k nanebevstoupení, k letnicím a k očekávání blaživé naděje a příchodu Páně“. (2. vatikánský koncil, SC 102)</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1195, 
            "text": "<em>Církev na zemi ukazuje, že je spojena s nebeskou liturgií tím, že připomíná svaté, na prvním místě Matku Boží, pak apoštoly, mučedníky a ostatní svaté, ve stanovené dny liturgického roku; oslavuje Krista, protože dovršil spásu ve svých oslavených údech; jejich příklad ji pobízí na pouti k Otci.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1196, 
            "text": "<em>Věřící, kteří slaví denní modlitbu církve, se spojují s Kristem, naším veleknězem, prostřednictvím modlitby žalmů, rozjímání Božího slova, modlitby hymnů a požehnání, aby byli přidruženi k jeho neustálé a všeobecné modlitbě, která oslavuje Otce a vyprošuje dar Ducha svatého pro celý svět.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1197, 
            "text": "<em>Kristus je pravý Boží chrám, „místo, na němž přebývá jeho sláva“; i křesťané se Boží milostí stávají chrámy Ducha svatého, živými kameny, z nichž se buduje církev.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1198, 
            "text": "<em>V pozemských poměrech církev potřebuje místa, kde by se společenství mohlo shromáždit: naše viditelné kostely, svatá místa, obrazy Svatého města, nebeského Jeruzaléma, do něhož putujeme jako poutníci.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1199, 
            "text": "<em>V těchto kostelích slaví církev veřejné bohoslužby k oslavě Nejsvětější Trojice, naslouchá Božímu slovu, zpívá své chvalozpěvy, modlí se, přináší oběť Krista svátostně přítomného ve shromáždění. Tyto kostely jsou kromě toho místa usebrání a osobní modlitby.</em>\n"
        }, 
        {
            "chapter": 19, 
            "caption": "<b>2. článek</b><br>LITURGICKÉ ODLIŠNOSTI A JEDNOTA TAJEMSTVÍ<br>LITURGICKÉ TRADICE A VŠEOBECNOST CÍRKVE", 
            "refs": "2625", 
            "id": 1200, 
            "text": "Boží církve, od prvotní obce v Jeruzalémě až do slavného příchodu (parusie), věrné apoštolské víře, slaví na všech místech totéž velikonoční tajemství. Tajemství slavené v liturgii je jedno, avšak formy, jimiž se slaví, jsou různé.\n"
        }, 
        {
            "chapter": 19, 
            "caption": "", 
            "refs": "2663,1158", 
            "id": 1201, 
            "text": "Kristovo tajemství je tak nevyčerpatelně bohaté, že žádná liturgická tradice je nemůže beze zbytku vyjádřit. Dějiny růstu a rozvoje těchto obřadů dosvědčují, jak se obdivuhodně doplňují. Když místní církve žily tyto liturgické tradice ve vzájemném společenství víry a ve svátostech víry, vzájemně se obohacovaly a rostly ve věrnosti tradici a poslání společnému pro celou církev. (Srov. Pavel VI., Apoštolská exhortace Evangelii nuntiandi, 63-64)\n"
        }, 
        {
            "chapter": 19, 
            "caption": "", 
            "refs": "814,1674,835,1937", 
            "id": 1202, 
            "text": "Různé liturgické tradice vznikly proto, aby napomáhaly poslání církve. Církve téže zeměpisné a kulturní oblasti dospěly ke slavení Kristova tajemství zvláštními projevy, příznačnými pro tamní kulturu: v tradici „pokladu víry“, (Srov. 2 Tim 1,14) v liturgickém symbolismu, v uspořádání bratrského společenství, v teologickém chápání tajemství a v různých způsobech svatosti. Tímto způsobem Kristus, světlo a spása všech národů, je představen národu a kultuře skrze liturgický život jedné církve, která je k nim poslána a v nichž je zakořeněna. Církev je všeobecná: může tedy pojmout do své jednoty všechno ryzí bohatství kultur. (Srov. 2. vatikánský koncil, LG 23; také UR 4)\n"
        }, 
        {
            "chapter": 19, 
            "caption": "", 
            "refs": "", 
            "id": 1203, 
            "text": "Liturgické tradice nebo obřady, které se nyní v církvi užívají, jsou: latinský obřad (hlavně římský, ale také obřady některých místních církví, jako ambroziánský obřad nebo obřad některých řeholních řádů), byzantský, alexandrijský nebo koptský, syrský, arménský, maronitský a chaldejský obřad. „Posvátný sněm, věrný tradici, prohlašuje, že svatá matka církev přiznává všem právoplatným ritům stejné právo i stejnou úctu a že chce, aby byly v budoucnu zachovány a všemožně podporovány.“ (2. vatikánský koncil, SC 4)\n"
        }, 
        {
            "chapter": 19, 
            "caption": "LITURGIE A KULTURY", 
            "refs": "2684,1232,854,2527", 
            "id": 1204, 
            "text": "Slavení liturgie má tedy odpovídat duchu a kultuře různých národů. (Srov. 2. vatikánský koncil, SC 37-40) Aby tajemství Krista bylo „oznámeno všem národům, aby ho vírou poslušně přijaly! (Řím 16,26), musí být hlásáno, slaveno a prožíváno ve všech kulturách tak, aby jím nebyly potlačovány, nýbrž aby se jim skrze ně dostalo nového uznání a byly přivedeny k rozkvětu. (Srov. Jan Pavel II., Apoštolská exhortace Catechesi tradendae, 53) Právě s pomocí a prostřednictvím své vlastní lidské kultury, přijaté a proměněné Kristem, má množství Božích dětí přístup k Otci, aby ho oslavovalo v jednom jediném Duchu.\n"
        }, 
        {
            "chapter": 19, 
            "caption": "", 
            "refs": "", 
            "id": 1205, 
            "text": "„V liturgii, a obzvláště v liturgii svátostí, je <em>část neměnná</em>, protože je božského ustanovení, jehož je církev strážkyní; jsou však <em>části, které se mohou měnit;</em> a zde má církev moc a někdy i povinnost přizpůsobit je kulturám nedávno evangelizovaných národů.“ (Jan Pavel II., Apoštolská exhortace Vicesimus quintus annus, 16)\n"
        }, 
        {
            "chapter": 19, 
            "caption": "", 
            "refs": "", 
            "id": 1206, 
            "text": "„Liturgická rozmanitost může být zdrojem obohacení, ale může také vyvolávat napětí, vzájemné nepochopení a dokonce i rozkoly. Je jasné, že rozmanitost v této oblasti nesmí škodit jednotě. Nemůže se projevovat jinak než ve věrnosti společné víře, svátostným znamením, která církev přijala od Krista, a ve věrnosti hierarchickému společenství. Přizpůsobení kulturám vyžaduje také obrácení srdce a — je-li to nutné — rozchod se starobylými zvyky, neslučitelnými s katolickou vírou.“ (Jan Pavel II., Apoštolská exhortace Vicesimus quintus annus, 16; srov. 2. vatikánský koncil, SC 21)\n"
        }, 
        {
            "chapter": 19, 
            "caption": "<b>Souhrn</b>", 
            "refs": "", 
            "id": 1207, 
            "text": "<em>Je vhodné, aby se slavení liturgie snažilo nalézt vyjádření v kultuře národa, do něhož je církev začleněná, aniž se stalo na ní závislým. Z druhé strany sama liturgie vytváří a ztvárňuje kultury.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1208, 
            "text": "<em>Rozmanité liturgické tradice nebo rity, právoplatné uznané, protože vyznačují a sdělují totéž Kristovo tajemství, jsou projevem všeobecnosti církve.</em>\n"
        }, 
        {
            "chapter": 19, 
            "caption": "", 
            "refs": "", 
            "id": 1209, 
            "text": "<em>Měřítko, které zaručuje jednotu v mnohotvárnosti liturgických tradic, je věrnost apoštolské tradici, totiž společenství ve víře a ve svátostech přijatých od apoštolů, společenství, které je vyznačeno a zaručeno apoštolskou posloupností.</em>\n"
        }, 
        {
            "chapter": 21, 
            "caption": "", 
            "refs": "1113", 
            "id": 1210, 
            "text": "Svátosti Nového zákona ustanovil Kristus a je jich sedm: křest, biřmování, eucharistie, pokání, pomazání nemocných, kněžství a manželství. Sedm svátostí se týká všech úseků a všech důležitých okamžiků života křesťana: díky nim se u křesťanů život z víry rodí a vzrůstá, dostává se mu uzdravení i daru poslání. Tím dostávají podobnost úseky přirozeného života a života duchovního. (Srov. sv. Tomáš Akvinský, Summa theologiae, III, 65, 1)\n"
        }, 
        {
            "chapter": 21, 
            "caption": "", 
            "refs": "1374", 
            "id": 1211, 
            "text": "Podle této analogie budou vyloženy nejprve tři svátosti uvedení do křesťanského života (první kapitola), pak svátosti uzdravení (druhá kapitola), nakonec svátosti, které slouží společenství a poslání věřících (třetí kapitola). Tento postup není jistě jediný možný; umožňuje však vidět, že svátosti tvoří organismus, v němž každá z nich má svou životní roli. V tomto organismu zaujímá eucharistie jedinečné postavení, poněvadž je „svátost svátostí“: „ostatní svátosti jsou k ní zaměřeny jako ke svému cíli“. (Sv. Tomáš Akvinský, Summa theologiae, III, 65, 3)\n"
        }, 
        {
            "chapter": 22, 
            "caption": "", 
            "refs": "", 
            "id": 1212, 
            "text": "Svátostmi uvedení do křesťanského života — křtem, biřmováním a eucharistií — jsou položeny <i>základy</i> každého křesťanského života. „Účast na božské přirozenosti, kterou lidé dostávají darem prostřednictvím Kristovy milosti, zahrnuje určitou analogii se vznikem, rozvojem a růstem přirozeného života. Vždyť věřící, znovuzrození svatým křtem, jsou posíleni svátostí biřmování a potom jsou živeni pokrmem věčného života v eucharistii, takže díky těmto svátostem uvedení do křesťanského života jsou schopni stále víc a stále lépe okoušet poklady božského života a rozvíjet se až k dosažení dokonalosti lásky.“ (Pavel VI., Apoštolská konstituce <i>Divinae consortium naturae</i>; srov. Římský rituál, Uvedení do křesťanského života, Všeobecný úvod, 1-2.)\n"
        }, 
        {
            "chapter": 22, 
            "caption": "<b>1. ČLÁNEK</b><br>SVÁTOST KŘTU", 
            "refs": "", 
            "id": 1213, 
            "text": "Svatý křest je základem celého křesťanského života, vstupní branou k životu v Duchu („vitae spiritualis ianua“) a branou, která otevírá přístup k ostatním svátostem. Křtem jsme osvobozeni od hříchu a znovuzrozeni jako Boží děti, stáváme se Kristovými údy; jsme přivtěleni k církvi a stáváme se účastnými jejího poslání (Srov. florentský koncil: DS 1314; CIC, kán. 204, 1; kán. 849; CCEO, kán. 675, 1.): „Proto se křest správně a vhodně definuje jako svátost znovuzrození skrze vodu ve slově.“ (Římský katechismus, 2, 2, 5.)\n"
        }, 
        {
            "chapter": 22, 
            "caption": "<b>I. Jak se nazývá tato svátost?</b>", 
            "refs": "628", 
            "id": 1214, 
            "text": "Nazývá se křest podle hlavního obřadu, kterým se vykonává: křtít (řecky „baptizein“) znamená „pohroužit“, „ponořit“. „Ponoření“ do vody je symbolem pohřbení katechumena do Kristova smrti, z níž povstává skrze vzkříšení s ním (Srov. Řím 6,3-4; Kol 2,12.) jako „nové stvoření“ (2 Kor 5,17; Gal 6,15).\n"
        }, 
        {
            "chapter": 22, 
            "caption": "", 
            "refs": "1257", 
            "id": 1215, 
            "text": "Tato svátost se také nazývá „<i>koupelí znovuzrození a obnovení Duchem svatým</i>“ (Tit 3,5), protože vyjadřuje a uskutečňuje ono zrození z vody a Ducha, bez něhož „nikdo nemůže vejít do Božího království“ (Jan 3,5).\n"
        }, 
        {
            "chapter": 22, 
            "caption": "", 
            "refs": "1243", 
            "id": 1216, 
            "text": "„Toto obmytí se nazývá <i>osvícení</i>, protože ti, kdo jsou vyučováni [katechismu], jsou v mysli osvíceni …“ (Sv. Justin, <i>Apologiae</i>, 1, 61: PG 6, 421) Pokřtěný se stal „synem světla“ (Srov. 1 Sol 5,5.) a „světlem“ (Ef 5,8) potom, „kdy se mu dostalo světla“ (Srov. Žid 10,32.), protože ve křtu přijal Slovo, „pravé světlo, které osvěcuje každého člověka“ (Jan 1,9):</p><p><small>„Křest je nejkrásnějším a nejvelkolepějším z Božích darů … Nazýváme ho darem, milostí, pomazáním, osvícením, šatem neporušitelnosti, koupelí obnovy, pečetí a vším, co je nejcennější. <i>Dar</i>, protože je dán těm, kteří nic nepřinášejí; <i>milost</i>, protože je udělován i viníkům; <i>křest</i>, protože hřích je pohřben do vody; <i>pomazání</i>, protože je svatý a královský (takoví jsou ti, kdo jsou pomazáni); <i>osvícení</i>, protože je oslnivým světlem; <i>šat</i>, protože zakrývá naši hanbu; <i>koupel</i>, protože nás omývá; <i>pečeť</i>, protože nás chrání a je znamením Boží svrchovanosti.“ (Sv. Řehoř Naziánský, <i>Orationes</i>, 40,3-4: PG 36, 361-364.)</small>\n"
        }, 
        {
            "chapter": 22, 
            "caption": "<b>II. Křest v ekonomii spásy</b><br>PŘEDOBRAZY KŘTU VE STARÉ SMLOUVĚ", 
            "refs": "", 
            "id": 1217, 
            "text": "V obřadech velikonoční vigilie, při <i>svěcení křestní vody</i>, církev připomíná slavnostním způsobem velké události dějin spásy, jež byly předobrazem tajemství křtu:</p><p><small>„Všemohoucí, věčný Bože, tvá neviditelná moc působí, že svátosti jsou viditelným znamením tvé milosti. Stvořil jsi vodu a při různých příležitostech jsi ukazoval, že její účinky naznačují náš křest.“ (Římský misál, velikonoční vigilie: svěcení křestní vody.)</small>\n"
        }, 
        {
            "chapter": 22, 
            "caption": "", 
            "refs": "344,694", 
            "id": 1218, 
            "text": "Od počátku světa je voda, toto prosté a obdivuhodné stvoření, zdrojem života a plodnosti. Písmo svaté se na ni dívá jako na „oplodněnou“ Duchem svatým (Srov. Gn 1,2.):</p><p><small>„Už na počátku, když se tvůj Duch vznášel nad vodami, vložil jsi, Bože, do vody život a požehnání.“ (Římský misál, velikonoční vigilie: svěcení křestní vody.)</small>\n"
        }, 
        {
            "chapter": 22, 
            "caption": "", 
            "refs": "701,845", 
            "id": 1219, 
            "text": "Církev viděla v Noemově arše předobraz spásy skrze křest. Vždyť „jen několik osob, celkem osm, se v ní zachránilo skrze vodu“ (1 Petr 3,20).</p><p><small>„A když jsi v přívalech potopy zničil hřích, stala se voda znamením nové spravedlnosti a nového života.“ (Římský misál, velikonoční vigilie: svěcení křestní vody.)</small>\n"
        }, 
        {
            "chapter": 22, 
            "caption": "", 
            "refs": "1010", 
            "id": 1220, 
            "text": "Je-li pramenitá voda symbolem života, je mořská voda symbolem smrti. Proto mohla být předobrazem tajemství kříže. Touto symbolikou vyjadřuje křest společenství s Kristovou smrtí.\n"
        }, 
        {
            "chapter": 22, 
            "caption": "", 
            "refs": "", 
            "id": 1221, 
            "text": "Je to především průchod Rudým mořem, znamenající opravdové osvobození Izraele z egyptského otroctví, který ohlašuje osvobození způsobené křtem:</p><p><small>„Když jsi převáděl svůj lid z egyptského otroctví Rudým mořem, myslel jsi na ty, kdo budou pokřtěni.“ (Římský misál, velikonoční vigilie: svěcení křestní vody.)</small>\n"
        }, 
        {
            "chapter": 22, 
            "caption": "", 
            "refs": "", 
            "id": 1222, 
            "text": "Nakonec je předobrazem křtu přechod přes Jordán, neboť díky němu Boží lid dostává darem zemi přislíbenou Abrahámovu potomstvu; ta je obrazem věčného života. Přislíbení tohoto blaženého dědictví se naplní v Nové smlouvě.\n"
        }, 
        {
            "chapter": 22, 
            "caption": "KRISTŮV KŘEST", 
            "refs": "232", 
            "id": 1223, 
            "text": "Všechny předobrazy Staré smlouvy nacházejí své uskutečnění v Ježíši Kristu. Ježíš začíná svoji veřejnou činnost poté, co se dal pokřtít v Jordánu svatým Janem Křtitelem (Srov. Mt 3,13.), a po svém zmrtvýchvstání svěřuje apoštolům toto poslání: „Jděte tedy, získejte za učedníky všechny národy, křtěte je ve jménu Otce i Syna i Ducha svatého a učte je zachovávat všechno, co jsem vám přikázal“ (Mt 28,19-20). (Srov. Mk 16,15-16.)\n"
        }, 
        {
            "chapter": 22, 
            "caption": "", 
            "refs": "536", 
            "id": 1224, 
            "text": "Náš Pán se u svatého Jana dobrovolně podrobil křtu, určenému hříšníkům, aby naplnil všechnu spravedlnost (Srov. Mt 3,15.). Svým křtem dává Kristus najevo, že „zmařil sám sebe“ (Srov. Flp 2,7.). Duch, který se vznášel nad vodami prvního stvoření, sestupuje nyní na Krista jako předehra nového stvoření a Otec veřejně ukazuje Ježíše jako svého „milovaného Syna“. (Srov. Mt 3,16-17.)\n"
        }, 
        {
            "chapter": 22, 
            "caption": "", 
            "refs": "766", 
            "id": 1225, 
            "text": "Svými velikonocemi otevřel Kristus prameny křtu všem lidem. Mluvil totiž o svém utrpení, které měl podstoupit v Jeruzalémě, jako o „křtu“, kterým má být pokřtěn (Srov. Mk 10,38; Lk 12,50.). Krev a voda, jež vytryskly z probodeného boku ukřižovaného Ježíše (Srov. Jan 19,34.), jsou znameními křtu a eucharistie, svátostí nového života (Srov. 1 Jan 5,6-8.): od té chvíle je možno „narodit se z vody a z Ducha“, aby člověk vstoupil do nebeského království (Srov. Jan 3,5.).</p><p><small>„Uvaž, když jsi byl pokřtěn, odkud pochází křest, ne-li z Kristova kříže, z Kristovy smrti. Celé tajemství je v tom, že trpěl za tebe. V něm jsi vykoupen, v něm jsi spasen.“ (Sv. Ambrož, <i>De sacramentis</i>, 2, 2, 6: PL 16, 425-426.)</small>\n"
        }, 
        {
            "chapter": 22, 
            "caption": "KŘEST V CÍRKVI", 
            "refs": "849", 
            "id": 1226, 
            "text": "Církev slavila a udělovala svatý křest ode dne letnic. Svatý Petr totiž říká zástupu, který byl ohromen jeho kázáním: „Obraťte se! A každý z vás ať se dá pokřtít ve jménu Ježíše Krista, aby vám byly odpuštěny hříchy, a jako dar dostanete Ducha svatého“ (Sk 2,38). Apoštolové a jejich spolupracovníci nabízejí křest každému, kdo věří v Ježíše: židům, bohabojným, pohanům (Srov. Sk 2,41; 8,12-13; 10,48; 16,15.). Křest je vždy spojen s vírou: „Uvěř v Pána Ježíše, a dojdeš spásy ty i celý tvůj dům,“ prohlašuje svatý Pavel k žalářníkovi ve Filipech. Vyprávění pokračuje: „Hned se dal pokřtít on i všichni jeho lidé“ (Sk 16,31-33).\n"
        }, 
        {
            "chapter": 22, 
            "caption": "", 
            "refs": "790", 
            "id": 1227, 
            "text": "Podle apoštola svatého Pavla má věřící skrze křest účast na Kristově smrti, s ním je pohřben a s ním vstane z mrtvých:</p><p><small>„Copak nevíte, že my všichni, kteří jsme byli křtem ponořeni v Krista Ježíše, byli jsme tím křtem ponořeni do jeho smrti? Tím křestním ponořením do jeho smrti byli jsme spolu s ním pohřbeni. A jako Kristus byl vzkříšen z mrtvých Otcovou slávou, tak i my teď musíme žít novým životem“ (Řím 6,3-4) (Srov. Kol 2,12.).</small></p><p>Pokřtění se „oblékli v Krista“ (Srov. Gal. 3,27.). Působením Ducha svatého je křest obmytím, které očišťuje, posvěcuje a ospravedlňuje. (Srov. 1 Kor 6,11; 12,13.)\n"
        }, 
        {
            "chapter": 22, 
            "caption": "", 
            "refs": "", 
            "id": 1228, 
            "text": "Křest je tedy koupel vodou, v níž „nepomíjející semeno“ Božího slova má své oživující důsledky (Srov. 1 Petr 1,23; Ef 5,26.). Svatý Augustin říká o křtu: „Slovo se spojí s živlem a vznikne svátost.“ („<i>Accedit verbum ad elementům, et fit sacramentum</i>“, sv. Augustin, <i>In Evangelium Iohannis tractatus</i>, 80, 3.)\n"
        }, 
        {
            "chapter": 22, 
            "caption": "<b>III. Jak se slaví svátost křtu?</b><br>UVEDENÍ DO KŘESŤANSKÉHO ŽIVOTA", 
            "refs": "", 
            "id": 1229, 
            "text": "Stát se křesťanem, to vyžaduje už od apoštolských dob projít cestu uvedení do křesťanského života v několika úsecích. Tuto cestu lze urazit rychle nebo pozvolna. V každém případě v ní musí být některé podstatné prvky: ohlášení slova, přijetí evangelia, které vede k obrácení, vyznání víry, křest, vylití Ducha svatého, přistoupení k svatému přijímání.\n"
        }, 
        {
            "chapter": 22, 
            "caption": "", 
            "refs": "1248", 
            "id": 1230, 
            "text": "Toto uvedení do křesťanského života mělo v různých staletích rozmanité formy podle okolností. V prvních stoletích církve bylo velmi rozvinuto uvedení do křesťanského života, s dlouhým údobím <i>katechumenátu</i> a celou řadu přípravných obřadů, jež liturgicky rozdělovaly cestu katechumenátní přípravy, aby vyústily do slavení svátostí uvádějících do křesťanského života.\n"
        }, 
        {
            "chapter": 22, 
            "caption": "", 
            "refs": "13", 
            "id": 1231, 
            "text": "Kde se křest dětí stal běžně rozšířenou formou slavení svátosti, se toto slavení sloučilo v jediný úkon, který zahrnuje velmi zkráceně přípravné úseky uvedení do křesťanského života. Pro tuto svou povahu vyžaduje křest dětí <i>katechumenát</i>, který se <i>prodělává po křtu</i>. Nejde jen o to, že je nezbytné poučování po křtu, nýbrž že se musí rozvíjet křestní milost spolu s růstem osoby. To je vlastní oblast <i>katechismu</i>.\n"
        }, 
        {
            "chapter": 22, 
            "caption": "", 
            "refs": "1204", 
            "id": 1232, 
            "text": "Druhý vatikánský koncil obnovil v latinské církvi „katechumenát dospělých rozčleněný na několik stupňů“ (2. vatikánský koncil, SC 64.). Obřady jsou uvedeny v <i>Ordo initiationis christianae adultorum</i> (1972). Koncil kromě toho dovolil „v misijních územích takové prvky zasvěcování mládeže (iniciace) — kromě těch, které jsou obsaženy v křesťanské tradici — jaké jsou u každého jednotlivého národa obvyklé, pokud mohou být přizpůsobeny křesťanskému obřadu“. (2. vatikánský koncil, 65; srov. 37-40.)\n"
        }, 
        {
            "chapter": 22, 
            "caption": "", 
            "refs": "1290", 
            "id": 1233, 
            "text": "Dnes tedy ve všech latinských i východních obřadech začíná uvedení dospělých do křesťanského života jejich vstupem do katechumenátu a vrcholí ve společném slavení tří svátostí: křtu, biřmování a eucharistie (Srov. 2. vatikánský koncil, AG 14; CIC, kán. 851; 865; 866.). Ve východních církvích začíná uvedení dětí do křesťanského života křtem, po němž hned následuje biřmování a eucharistie, zatímco v římském obřadu pokračuje několika lety katecheze, aby se uzavřelo později biřmováním a eucharistií, vyvrcholením jejich uvedení do křesťanského života. (Srov. CIC, kán. 851, 2°; 868.)\n"
        }, 
        {
            "chapter": 22, 
            "caption": "MYSTAGOGIE SLAVENÍ", 
            "refs": "", 
            "id": 1234, 
            "text": "Význam a milost svátosti křtu se ozřejmují jasně v jeho obřadech. Jestliže věřící pozorně sledují gesta a slova tohoto obřadu, jsou zasvěcováni do bohatství, které tato svátost vyjadřuje a působí v každém nově pokřtěném.\n"
        }, 
        {
            "chapter": 22, 
            "caption": "", 
            "refs": "617,2157", 
            "id": 1235, 
            "text": "<i>Znamení kříže</i> na počátku slavnosti vyjadřuje Kristovu pečeť na tom, který mu hodlá náležet, a znamená milost vykoupení, kterou nám Kristus získal svým křížem.\n"
        }, 
        {
            "chapter": 22, 
            "caption": "", 
            "refs": "1122", 
            "id": 1236, 
            "text": "<i>Hlásání Božího slova</i> osvěcuje kandidátům i shromáždění zjevenou pravdu a vyvolává odpověď víry neoddělitelnou od křtu. Vždyť křest je zcela zvláštním způsobem „svátostí víry“, protože je svátostným vstupem do života víry.\n"
        }, 
        {
            "chapter": 22, 
            "caption": "", 
            "refs": "1673,189", 
            "id": 1237, 
            "text": "Poněvadž křest znamená osvobození od hříchu a od jeho podněcování, ďábla, pronáší se nad kandidátem exorcismus (jeden nebo více). Kandidát je pomazán olejem katechumenů nebo na něho celebrant vkládá ruku a on se pak výslovně zříká satana. Po této přípravě může <i>vyznat víru církve</i>, které je křtem „svěřen“. (Srov. Řím 6,17.)\n"
        }, 
        {
            "chapter": 22, 
            "caption": "", 
            "refs": "1217", 
            "id": 1238, 
            "text": "<i>Křestní voda</i> se pak posvětí modlitbou epikleze (ať už v té chvíli, nebo o velikonoční vigilii). Církev prosí Boha, aby skrze jeho Syna moc Ducha svatého sestoupila na tuto vodu, aby se tak „zrodili z vody a Ducha“ (Jan 3,5) ti, kteří jí budou pokřtěni.\n"
        }, 
        {
            "chapter": 22, 
            "caption": "", 
            "refs": "", 
            "id": 1239, 
            "text": "Pak následuje <i>podstatný obřad</i> svátosti: křest ve vlastním slova smyslu, který vyjadřuje a uskutečňuje odumření hříchu a vstup do života Nejsvětější Trojice skrze připodobnění Kristovu velikonočnímu tajemství. Křest se udílí mnohem výrazněji trojnásobným ponořením do křestní vody. Ale již od prvních dob se může udělovat tím, že se třikrát lije voda na hlavu kandidáta.\n"
        }, 
        {
            "chapter": 22, 
            "caption": "", 
            "refs": "", 
            "id": 1240, 
            "text": "V latinské církvi kněz při trojím lití vody říká: „N., já tě křtím ve jménu Otce i Syna i Ducha svatého.“ Ve východních liturgiích je katechumen obrácen k východu a kněz říká: „Boží služebník N. je křtěn ve jménu Otce i Syna i Ducha svatého.“ A při vzývání každé osoby Nejsvětější Trojice kněz katechumena ponoří do vody a vyzdvihne.\n"
        }, 
        {
            "chapter": 22, 
            "caption": "", 
            "refs": "1294,1574,783", 
            "id": 1241, 
            "text": "<i>Pomazání svatým křižmem</i>, vonným olejem posvěceným od biskupa, znamená dar Ducha svatého, který nově pokřtěný obdržel. Stal se křesťanem, to je „pomazaným“ Ducha svatého, přivtěleným ke Kristu a pomazaným na kněze, proroka a krále. (Srov. Římský rituál, Křestní obřady /Křest dětí/, 62.)\n"
        }, 
        {
            "chapter": 22, 
            "caption": "", 
            "refs": "1291", 
            "id": 1242, 
            "text": "V liturgii východních církví je pomazání po křtu svátostí chrismace (biřmování). V římské liturgii toto první pomazání předznamenává druhé pomazání svatým křižmem, které uděluje biskup: to je svátost biřmování, která takřka „potvrzuje“ a dokonává křestní pomazání.\n"
        }, 
        {
            "chapter": 22, 
            "caption": "", 
            "refs": "1216,2769", 
            "id": 1243, 
            "text": "<i>Bílý šat</i> znamená, že pokřtěný se „oblékl v Krista“ (Gal 3,27): s Kristem vstal z mrtvých. <i>Svíce</i>, zažehnutá od paškálu, znamená, že Kristus nově pokřtěného osvítil. Pokřtění jsou v Kristu „světlem světa“ (Mt 5,14)(Srov. Flp 2,15.). Nově pokřtěný je nyní Boží dítě v jednorozeném Synu. Může říkat modlitbu Božích dětí: <i>Otče náš</i>.\n"
        }, 
        {
            "chapter": 22, 
            "caption": "", 
            "refs": "1292", 
            "id": 1244, 
            "text": "<i>První svaté přijímání</i>. Nově pokřtěný, který se stal Božím dítětem a byl oblečen do svatebního roucha, je připuštěn „k svatební hostině Beránkově“ a přijímá pokrm nového života, tělo a krev Kristovu. Východní církve uchovávají živé vědomí jednoty uvedení do křesťanského života tím, že podávají svaté přijímání všem nově pokřtěným a biřmovaným, i malým dětem, v upomínku na slova Páně: „Nechte děti přicházet ke mně, nebraňte jim“ (Mk 10,14). Latinská církev dovoluje přistupovat k svatému přijímání jen těm, kteří nabyli užívání rozumu, a naznačuje zaměření křtu na eucharistii tím, že se nově pokřtěné dítě přinese před oltář k modlitbě Otče náš.\n"
        }, 
        {
            "chapter": 22, 
            "caption": "", 
            "refs": "", 
            "id": 1245, 
            "text": "<i>Slavnostní požehnání</i> uzavírá slavení křtu. Při křtu novorozeňat má důležité místo požehnání matky.\n"
        }, 
        {
            "chapter": 22, 
            "caption": "<b>IV. Kdo může přijmout křest?</b>", 
            "refs": "", 
            "id": 1246, 
            "text": "„K přijetí křtu je způsobilý každý člověk, a to pouze člověk dosud nepokřtěný.“ (CIC, kán. 864; CCEO, kán. 679.)\n"
        }, 
        {
            "chapter": 22, 
            "caption": "KŘEST DOSPĚLÝCH", 
            "refs": "", 
            "id": 1247, 
            "text": "Již od počátku církve je křest dospělých běžnější tam, kde se evangelium hlásá teprve nedávno. Katechumenát (příprava na křest) zaujímá v takovém případě důležité místo. Protože je uvedením do víry a do křesťanského života, má připravit k přijetí Božího daru ve křtu, v biřmování a v eucharistii.\n"
        }, 
        {
            "chapter": 22, 
            "caption": "", 
            "refs": "1230", 
            "id": 1248, 
            "text": "Cílem katechumenátu neboli výchovy katechumenů je dát jim možnost, aby svou odpovědí na Boží podnět a ve spojení se společenstvím církve dovedli ke zralosti své obrácení a svou víru. Jde o výchovu „do celého křesťanského života …“, jímž „přicházejí učedníci do styku s Kristem, svým učitelem. Katechumeni ať jsou tedy náležitě zasvěcováni do tajemství spásy a cvičením v životě podle evangelia i posvátnými obřady, konanými v časovém sledu, ať jsou uváděni do života víry, liturgie a lásky Božího lidu.“ (2. vatikánský koncil, AG 14; srov. Římský rituál, Uvedení dospělých do křesťanského života, 19 a 98.)\n"
        }, 
        {
            "chapter": 22, 
            "caption": "", 
            "refs": "1259", 
            "id": 1249, 
            "text": "Katechumeni „jsou už spojeni s církví, patří už do Kristova domu a mnohdy už žijí životem víry, naděje a lásky“ (2. vatikánský koncil, AG 14.). „Matka církev je zahrnuje svou láskou a péčí jako své.“ (2. vatikánský koncil. LG 14; CIC, kán. 206; 788.)\n"
        }, 
        {
            "chapter": 22, 
            "caption": "KŘEST DĚTÍ", 
            "refs": "403,1996", 
            "id": 1250, 
            "text": "Protože se děti rodí s padlou lidskou přirozeností, poskvrněnou prvotním hříchem, mají zapotřebí, aby se znovu narodily křtem (Srov. tridentský koncil: DS 1514.), aby byly osvobozeny od moci temnot a přeneseny do království svobody Božích dětí (Srov. Kol 1,12-14.), k níž jsou povoláni všichni lidé. Ve křtu dětí se zvláště ukazuje, jak milost spásy je naprosto nezasloužená. Církev a rodiče by tedy zbavovali dítě nedocenitelné milosti stát se Božím dítětem, kdyby mu neumožnili křest krátce po narození. (Srov. CIC, kán. 867; CCEO, kán. 686, 1.)\n"
        }, 
        {
            "chapter": 22, 
            "caption": "", 
            "refs": "", 
            "id": 1251, 
            "text": "Křesťanští rodiče uznávají, že tato praxe také odpovídá jejich úkolu rozvíjet život, který jim Bůh svěřil. (Srov. 2. vatikánský koncil, LG 11; 41; také GS 48; CIC, kán. 774, 2; 1136.)\n"
        }, 
        {
            "chapter": 22, 
            "caption": "", 
            "refs": "", 
            "id": 1252, 
            "text": "Zvyk křtít děti je tradice církve už od nepaměti. Je výslovně dosvědčena od druhého století. Nicméně je pravděpodobné, že už od počátků kázání apoštolů byly křtěny i děti (Srov. Kongregace pro nauku víry, <i>Pastoralis actio</i>: AAS 72 [1980], 1137-1156.), když přijímaly křest celé „rodiny“. (Srov. Sk 16,15.33; 18,8; 1 Kor 1,16.)\n"
        }, 
        {
            "chapter": 22, 
            "caption": "VÍRA A KŘEST", 
            "refs": "1123,168", 
            "id": 1253, 
            "text": "Křest je svátost víry (Srov. Mt 16,16.). Víra však potřebuje společenství věřících. Každý věřící může věřit pouze ve víře církve. Víra, která se požaduje pro křest, není dokonalá a zralá; je to počátek, který se musí rozvíjet. Katechumen nebo jeho kmotr je tázán: „Co žádáš od Boží církve?“ A on odpovídá: „Víru!“\n"
        }, 
        {
            "chapter": 22, 
            "caption": "", 
            "refs": "2101", 
            "id": 1254, 
            "text": "Víra musí <i>po křtu růst</i> u všech pokřtěných, jak u dětí, tak u dospělých. Proto každý rok o velikonoční vigilii církev slaví obnovu křestních slibů. Příprava na křest přivádí jen na práh nového života. Křest je pramenem nového života v Kristu, z něhož vyvěrá veškerý křesťanský život.\n"
        }, 
        {
            "chapter": 22, 
            "caption": "", 
            "refs": "1311", 
            "id": 1255, 
            "text": "Aby se mohla křestní milost rozvíjet, je důležitá pomoc rodičů. Je to také úkol <i>kmotra</i> nebo <i>kmotry</i>, kteří mají být dobrými věřícími, schopnými a ochotnými být oporou nově pokřtěnému, dítěti nebo dospělému, na jeho cestě křesťanského života (Srov. CIC, kán. 872-874.). Jejich úkol je opravdovou církevní službou (“officium“)(Srov. 2. vatikánský koncil, SC 67.). Celé společenství církve má účast na odpovědnosti za rozvoj a uchování milosti, přijaté při křtu.\n"
        }, 
        {
            "chapter": 22, 
            "caption": "<b>V. Kdo může křtít?</b>", 
            "refs": "1239,1240,1752", 
            "id": 1256, 
            "text": "Řádným služebníkem křtu je biskup a kněz, v latinské církvi i jáhen (Srov. CIC, kán. 861, 1; CCEO, kán. 677, 1.). V případě nutnosti může s užitím trinitární křestní formule (Srov. CIC, kán. 861, 2.) křtít každý, i nepokřtěný, jen když má požadovaný úmysl. Požadovaný úmysl je: chtít konat to, co koná církev, když křtí. Církev spatřuje důvod pro tuto možnost ve všeobecné spásné Boží vůli (Srov. 1 Tim 2,4.) a v nezbytnosti křtu pro spásu. (Srov. Mk 16,16; florentský koncil: DS 1315; Mikuláš I., odpověď <i>Ad consulta vestra</i>: tamtéž, 646; CIC, kán. 861, 2.)\n"
        }, 
        {
            "chapter": 22, 
            "caption": "", 
            "refs": "1129,161,846", 
            "id": 1257, 
            "text": "Sám Pán tvrdí, že křest je nezbytný pro spásu (Srov. Jan 3,5.). Proto přikázal svým učedníkům, aby hlásali evangelium a křtili všechny národy (Srov. Mt 28,19-20; tridentský koncil: DS 1618; 2. vatikánský koncil, LG 14; také AG 5.). Křest je nezbytný ke spáse pro ty, jimž bylo hlásáno evangelium a kteří měli možnost žádat o tuto svátost (Srov. Mk 16,16.). Církev nezná kromě křtu jiný prostředek, aby zajistila vstup do věčné blaženosti; proto se varuje toho, aby zanedbávala poslání, přijaté od Pána, dát se znovuzrodit „z vody a Ducha“ všem těm, kteří mohou být pokřtěni. <i>Bůh spojil spásu se svátostí křtu, nicméně on sám není na své svátosti vázán</i>.\n"
        }, 
        {
            "chapter": 22, 
            "caption": "", 
            "refs": "2473", 
            "id": 1258, 
            "text": "Církev byla vždy pevně přesvědčena, že ti, kteří podstoupili smrt pro víru, aniž ještě přijali křest, jsou pokřtěni vlastní smrtí pro Krista a s ním. Tento <i>křest krve</i>, stejně jako <i>křest touhy</i>, přináší plody křtu, i když není svátostí.\n"
        }, 
        {
            "chapter": 22, 
            "caption": "", 
            "refs": "1249", 
            "id": 1259, 
            "text": "<i>Katechumenům</i>, kteří umírají před křtem, jejich výslovná touha přijmout jej, spojená s lítostí nad vlastními hříchy a s láskou, zajišťuje spásu, kterou nemohli dostat skrze svátost.\n"
        }, 
        {
            "chapter": 22, 
            "caption": "", 
            "refs": "848", 
            "id": 1260, 
            "text": "„Kristus totiž zemřel za všechny, a protože poslední povolání člověka je ve skutečnosti jen jedno, totiž božské, musíme být přesvědčeni, že Duch svatý dává všem možnost, aby se přičlenili k tomuto velikonočnímu tajemství způsobem, který zná jen Bůh.“ (2. vatikánský koncil, GS 22; srov. také  LG 16; také AG 7.) Každý člověk, který hledá pravdu a plní Boží vůli tak, jak ji poznává, může být spasen, i když nepoznal Kristovo evangelium a jeho církev. Dá se předpokládat, že by tyto osoby projevily výslovnou <i>touhu po křtu</i>, kdyby poznaly, že je nezbytný.\n"
        }, 
        {
            "chapter": 22, 
            "caption": "", 
            "refs": "1250,1257", 
            "id": 1261, 
            "text": "Co se týká <i>dětí, které zemřely bez křtu</i>, církev nemůže nic jiného než je svěřit Božímu milosrdenství, jak to také dělá při pohřebních obřadech za ně. Velké milosrdenství Boha, který „chce, aby se všichni lidé zachránili“ (1 Tim 2,4), a Ježíšova něha k dětem, která ho pohnula k zvolání: „Nechte děti přicházet ke mně, nebraňte jim“ (Mk 10,14), nám totiž dovolují doufat, že je nějaká cesta spásy pro děti, které zemřely bez křtu. Tím naléhavější je proto výzva církve nebránit dětem, aby přicházely ke Kristu prostřednictvím daru svatého křtu.\n"
        }, 
        {
            "chapter": 22, 
            "caption": "<b>VII. Milost křtu</b>", 
            "refs": "1234", 
            "id": 1262, 
            "text": "Vnímatelné prvky svátostného obřadu vyjadřují různé účinky, které křest působí. Ponoření do vody připomíná symbolismus smrti a očištění, ale také znovuzrození a obnovu. Dva hlavní účinky jsou tedy očištění od hříchů a znovuzrození v Duchu svatém. (Srov. Sk 2,38; Jan 3,5.)\n"
        }, 
        {
            "chapter": 22, 
            "caption": "NA ODPUŠTĚNÍ HŘÍCHŮ", 
            "refs": "977,1425", 
            "id": 1263, 
            "text": "Křtem se odpouštějí <i>všechny hříchy</i>, prvotní hřích a všechny osobní hříchy, jakož i všechny tresty za hřích (Srov. florentský koncil; DS 1316.). Ve znovuzrozených totiž nezůstane nic, co by jim bránilo vstoupit do Božího království, ani Adamův hřích, ani osobní hřích, ani následky hříchu, z nichž nejtěžším je odloučení od Boha.\n"
        }, 
        {
            "chapter": 22, 
            "caption": "", 
            "refs": "976,2514,1426,405", 
            "id": 1264, 
            "text": "Nicméně v pokřtěném zůstávají některé časné následky hříchu, jako bolesti, nemoc, smrt nebo životní křehkosti v podobě charakterové slabosti atd., a také náklonnost ke hříchu, kterou tradice nazývá <i>žádostivost</i> nebo v přeneseném smyslu „živná půda hříchu“ (fomes peccati): „Protože byla ponechána k zápasu, nemůže škodit těm, kteří jí nedají svůj souhlas a kteří jí statečně čelí s milostí Ježíše Krista. Naopak: kdo si při zápase počíná podle pravidel, bude korunován (Srov. 2 Tim 2,5).“ (Tridentský koncil: tamtéž, 1515.)\n"
        }, 
        {
            "chapter": 22, 
            "caption": "„NOVÉ STVOŘENÍ“", 
            "refs": "505,460", 
            "id": 1265, 
            "text": "Křest nejen že očišťuje od všech hříchů, nýbrž dělá i z nově pokřtěného (novokřtěnce) „nové stvoření“ (Srov. 2 Kor 5,17.), adoptivní Boží dítě (Srov. Gal 4,5-7.), které se stalo účastným božské přirozenosti (Srov. 2 Petr 1,4.), údem Kristovým (Srov. 1 Kor 6,15; 12,27.), jeho spoludědicem (Srov. Řím 8,17.) a chrámem Ducha svatého. (Srov. 1 Kor 6,19.)\n"
        }, 
        {
            "chapter": 22, 
            "caption": "", 
            "refs": "1992,1812,1831,1810", 
            "id": 1266, 
            "text": "Nejsvětější Trojice dává pokřtěnému <i>posvěcující milost, milost ospravedlnění</i>, která<br>— mu dává schopnost věřit v Boha, doufat v něho a milovat ho <i>božskými ctnostmi</i>;<br>— mu dává schopnost žít a jednat z vnuknutí Ducha svatého prostřednictvím <i>darů Ducha svatého</i>;<br>— mu dovoluje růst v dobru prostřednictvím <i>mravních ctností</i>.</p><p>Tímto způsobem má celý organismus nadpřirozeného života křesťana svůj kořen ve svatém křtu.\n"
        }, 
        {
            "chapter": 22, 
            "caption": "PŘIVTĚLENÍ K CÍRKVI, KRISTOVU TĚLU", 
            "refs": "782", 
            "id": 1267, 
            "text": "Křtem se stáváme údy Kristova těla. „Patříme přece k sobě všichni jako údy“ (Ef 4,25). Křest začleňuje <i>do církve</i>. Z křtitelnice se rodí jediný Boží lid Nové smlouvy, který překonává všechny přirozené či lidské hranice národů, kultur, ras a pohlaví: „My všichni jsme byli pokřtěni jedním Duchem v jedno tělo“ (1 Kor 12,13).\n"
        }, 
        {
            "chapter": 22, 
            "caption": "", 
            "refs": "1141,784", 
            "id": 1268, 
            "text": "Pokřtění se stali „živými kameny pro duchovní chrám, svatým kněžstvem“ (1 Petr 2,5). Křtem se podílejí na Kristově kněžství, na jeho prorockém a královském poslání, jsou „rod vyvolený, královské kněžstvo, národ svatý, lid patřící Bohu jako vlastnictví, aby rozhlašovali, jak veliké věci vykonal ten, který je povolal ze tmy ke svému podivuhodnému světlu“ (1 Petr 2,9). <i>Křest dává podíl na obecném kněžství věřících</i>.\n"
        }, 
        {
            "chapter": 22, 
            "caption": "", 
            "refs": "871", 
            "id": 1269, 
            "text": "Když se stal pokřtěný údem církve, už nepatří sám sobě (Srov. 1 Kor 6,19.), nýbrž tomu, který pro nás zemřel a vstal z mrtvých (Srov. 2 Kor 5,15.). Proto je povolán, aby se podřídil druhým (Srov. Ef 5,21; 1 Kor 16,15-16.), aby jim sloužil (Srov. Jan 13,12-15.) ve společenství církve (Srov. Žid 13,17.) a aby s nimi jednal „s úctou a láskou“ (Srov. 1 Sol 5,12-13.). Jako křest s sebou nese odpovědnost a povinnosti, tak má také pokřtěný svá práva v církvi: přijímat svátosti, být živen Božím slovem a podporován jinými duchovními prostředky církve. (Srov. 2. vatikánský koncil, LG 37; CIC, kán. 208-223; CCEO, kán. 675, 2.)\n"
        }, 
        {
            "chapter": 22, 
            "caption": "", 
            "refs": "2472", 
            "id": 1270, 
            "text": "„Když se znovuzrozením stali Božími dětmi, mají závazek vyznávat před lidmi víru, kterou dostali od Boha prostřednictvím církve,“ (2. vatikánský koncil, LG 11.) a účastnit se apoštolské a misijní činnosti Božího lidu. (Srov. 2. vatikánský koncil, LG 17; také AG 7, 23.)\n"
        }, 
        {
            "chapter": 22, 
            "caption": "SVÁTOSTNÉ POUTO JEDNOTY KŘESŤANŮ", 
            "refs": "818,838", 
            "id": 1271, 
            "text": "Křest je základem společenství všech křesťanů, i těch, kteří ještě nejsou v plném společenství s katolickou církví: „Neboť ti, kdo věří v Krista a řádně přijali křest, jsou v určitém společenství s katolickou církví, i když ne dokonalém … Jsou však vírou ve křtu ospravedlněni a přivtěleni ke Kristu, proto jim právem náleží čestné označení křesťanů a synové katolické církve je oprávněně uznávají za bratry v Pánu.“ (2. vatikánský koncil, UR 3.) „Křest tedy vytváří svátostné pouto jednoty mezi všemi, kdo se křtem znovu narodili.“ (2. vatikánský koncil, UR 22.)\n"
        }, 
        {
            "chapter": 22, 
            "caption": "NEZRUŠITELNÁ DUCHOVNÍ PEČEŤ", 
            "refs": "1121", 
            "id": 1272, 
            "text": "Pokřtěný, který je křtem přivtělen ke Kristu, se mu stává podobný (Srov. Řím 8,29.). Křest vtiskuje křesťanovi nezrušitelné duchovní znamení (<i>pečeť</i>) jeho příslušnosti ke Kristu. Toto znamení nesmaže žádný hřích, i když hřích zabraňuje, aby křest přinášel ovoce spásy (Srov. tridentský koncil: DS 1609-1619.). Křest se uděluje jednou provždy a nemůže být opakován.\n"
        }, 
        {
            "chapter": 22, 
            "caption": "", 
            "refs": "1070", 
            "id": 1273, 
            "text": "Věřící, začlenění křtem do církve, přijali svátostnou pečeť, kterou jsou zasvěceni pro náboženskou křesťanskou bohopoctu (Srov. 2. vatikánský koncil, LG 11.). Křestní znamení uschopňuje a zavazuje věřící, aby sloužili Bohu živou účastí na svaté liturgii církve a aby vykonávali své křestní kněžství svědectvím svatého života a činorodou láskou. (Srov. 2. vatikánský koncil, LG 10.)\n"
        }, 
        {
            "chapter": 22, 
            "caption": "", 
            "refs": "197,2016", 
            "id": 1274, 
            "text": "„<i>Pánova pečeť</i>“ („Dominicus character“: sv. Augustin, <i>Epistulae</i>, 98, 5: PL 33, 362.) je pečeť, kterou nás Duch svatý označil „pro den vykoupení“ (Ef 4,30)(Srov. Ef 1,13-14; 2 Kor 1,21-22.). „Křest je totiž pečetí věčného života.“ (Sv. Irenej z Lyonu, <i>Demonstratio praedicationis apostolicae</i>, 3.) Věřící, který „uchránil pečeť“ až do konce, to je, který zůstal věrný požadavkům vlastního křtu, bude moci umírat „ve znamení víry“ (Římský misál, Římský kánon.), s vírou svého křtu, v očekávání blaženého patření na Boha — což je dokonání víry — a v naději na vzkříšení.\n"
        }, 
        {
            "chapter": 22, 
            "caption": "<b>Souhrn</b>", 
            "refs": "", 
            "id": 1275, 
            "text": "<em>Uvedení do křesťanského života se uskutečňuje třemi svátostmi: křtem, který je začátkem nového života; biřmováním, které jej posiluje; a eucharistií, která živí učedníka Kristovým tělem a krví, aby se jednou stal druhým Kristem.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1276, 
            "text": "<em>„Jděte tedy, získejte za učedníky všechny národy, křtěte je ve jménu Otce i Syna a Ducha svatého a učte je zachovávat všechno, co jsem vám přikázal“ (Mt 28,19-20).</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1277, 
            "text": "<em>Křest je zrozením k novému životu v Kristu. Podle vůle Pána je nezbytný ke spáse, jako sama církev, do níž křest uvádí.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1278, 
            "text": "<em>Podstatným obřadem křtu je ponoření kandidáta do vody nebo lití vody na jeho hlavu, zatímco se pronáší vzývání Nejsvětější Trojice, to je Otce, Syna a Ducha svatého.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1279, 
            "text": "<em>Ovoce křtu neboli křestní milost je obohacující skutečnost, která zahrnuje: odpuštění prvotního hříchu a všech osobních hříchů; zrození k novému životu, jímž se člověk stává adoptivním synem Otce, Kristovým údem, chrámem Ducha svatého. Z téhož důvodu je pokřtěný začleněn do církve, Kristova těla, a stává se účastným Kristova kněžství.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1280, 
            "text": "<em>Křest vtiskuje do duše nezrušitelné duchovní znamení, pečeť, která posvěcuje pokřtěného pro bohopoctu křesťanského náboženství. Pro tuto pečeť nemůže křest být opakován. (Srov. tridentský koncil: DS 1609 a 1624.)</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1281, 
            "text": "<em>Ti, kteří podstoupí smrt pro víru, katechumeni a všichni lidé, kteří pod vlivem milosti, a aniž by znali církev, upřímně hledají Boha a snaží se plnit jeho vůli, mohou být spaseni, i když nepřijali křest. (Srov. 2. vatikánský koncil, LG 16.)</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1282, 
            "text": "<em>Již od nejstarších dob byl křest udělován dětem, protože je to milost a Boží dar, který nepředpokládá lidské zásluhy; děti jsou křtěny ve víře církve. Vstup do křesťanského života otevírá přístup k pravé svobodě.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1283, 
            "text": "<em>Co se týká dětí zesnulých bez křtu, liturgie církve nás vybízí důvěřovat v Boží milosrdenství a modlit se za jejich spásu.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1284, 
            "text": "<em>V případě nutnosti může křtít každý, s podmínkou, že míní konat to, co koná církev, a že lije vodu na hlavu kandidáta se slovy: „Já tě křtím ve jménu Otce i Syna i Ducha svatého.“</em>\n"
        }, 
        {
            "chapter": 22, 
            "caption": "<b>2. ČLÁNEK</b><br>SVÁTOST BIŘMOVÁNÍ", 
            "refs": "", 
            "id": 1285, 
            "text": "Svátost biřmování tvoří se křtem a eucharistií souhrn „svátostí uvedení do křesťanského života“, jejichž jednotu je nutno uchovávat. Je tedy třeba vysvětlovat věřícím, že tato svátost je potřebná k dovršení křestní milosti (Srov. Římský pontifikál, Obřady biřmování, Úvod, 1.). Vždyť „svátost biřmování“ pokřtěné „dokonaleji spojuje s církví a obdařuje zvláštní silou Ducha svatého, proto jsou ještě více povinni šířit a bránit víru slovem i skutkem jako opravdoví Kristovi svědkové“. (2. vatikánský koncil, LG 11; srov. Římský pontifikál. Obřady biřmování, Úvod, 2.)\n"
        }, 
        {
            "chapter": 22, 
            "caption": "<b>I. Biřmování v ekonomii spásy</b>", 
            "refs": "702-716", 
            "id": 1286, 
            "text": "Proroci ve <i>Starém zákoně</i> hlásali, že Duch Pána spočine na očekávaném Mesiáši (Srov. Iz 11,2.) pro jeho spásné poslání (Srov. Lk 4,16-22; Iz 61,1.). Sestoupení Ducha svatého na Ježíše ve chvíli, kdy přijal křest od Jana, bylo znamením, že to je on, který má přijít, že on je Mesiášem a Božím Synem (Srov. Mt 3,13-17; Jan 1,33-34.). Od okamžiku, kdy byl působením Ducha svatého počat, celý jeho život i jeho poslání probíhá v naprostém společenství s Duchem svatým, kterého mu Otec dává „v míře neomezené“ (Jan 3,34).\n"
        }, 
        {
            "chapter": 22, 
            "caption": "", 
            "refs": "739", 
            "id": 1287, 
            "text": "Tato plnost Ducha neměla být jen výsadou Mesiáše, ale měla být sdělena <i>celému mesiášskému lidu</i> (Srov. Ez 36,25-27; JI 3,1-2.). Kristus vícekrát přislíbil toto vylití Ducha (Srov. Lk 12,12; Jan 3,5-8; 7,37-39; 16,7-15; Sk 1,8.); tento příslib uskutečnil nejprve v den velikonoc (Srov. Jan 20,22.) a později skvělejším způsobem v den letnic (Srov. Sk 2,1-4.). Apoštolové, plni Ducha svatého, začali „hlásat velké Boží skutky“ (Sk 2,11) a Petr prohlásil, že toto vylití Ducha na apoštoly je znamením mesiášské doby (Srov. Sk 2,17-18.). Ti, kteří tehdy uvěřili kázání apoštolů a dali se pokřtít, dostali pak „dar Ducha svatého“ (Sk 2,38).\n"
        }, 
        {
            "chapter": 22, 
            "caption": "", 
            "refs": "699", 
            "id": 1288, 
            "text": "„Od té doby apoštolové, plníce Kristovu vůli, udíleli nově pokřtěným skrze vkládání rukou dar Ducha, který přivádí k plnosti křestní milost (Srov. Sk 8,15-17; 19,5-6.). To vysvětluje, proč se v listu Židům mezi prvními prvky křesťanské výchovy připomíná nauka o křtech a také o vkládání rukou (Srov. Žid 6,2.). Katolická tradice právem považuje toto vkládání rukou za původ svátosti biřmování, která jakýmsi způsobem činí v církvi milost letnic trvalou. (Pavel VI., Apoštolská konstituce <i>Divinae consortium naturae</i>.)\n"
        }, 
        {
            "chapter": 22, 
            "caption": "", 
            "refs": "695,436,1297", 
            "id": 1289, 
            "text": "Aby se lépe vyjádřil dar Ducha svatého, velmi brzy se přidávalo ke vkládání rukou mazání vonným olejem (křižmem). Takové pomazání vysvětluje jméno „křesťan“, jež znamená „pomazaný“ a pochází od jména samého Krista, kterého „Bůh pomazal Duchem svatým“ (Sk 10,38). Tento obřad pomazání se užívá dodnes jak na Východě, tak na Západě. Proto se tato svátost na Východě nazývá <i>pomazání křižmem</i> nebo <i>myronem</i>, což znamená „křižmo“. Na Západě výraz <i>biřmování</i> (z „confirmatio“ — utvrzení) naznačuje, že tato svátost dotvrzuje křest a posiluje křestní milost.\n"
        }, 
        {
            "chapter": 22, 
            "caption": "DVĚ TRADICE: VÝCHODNÍ A ZÁPADNÍ", 
            "refs": "1233", 
            "id": 1290, 
            "text": "V prvních staletích se biřmování obvykle slavilo se křtem, a tak s ním tvořilo, podle slov sv. Cypriána, „dvojitou svátost“ (Srov. sv. Cyprián Kartaginský, <i>Epistula</i> 73,21: PL 3,1169.). Kromě jiných příčin, množení křtů dětí, a to v kterékoliv roční době, a vzrůst farností (venkovských), spojený s narůstáním diecézí do velkých rozměrů, nedovolovaly biskupovi, aby byl přítomen na všech křestních slavnostech. Proto se na Západě dávala přednost tomu, aby biskupovi bylo vyhrazeno dovést křest k naplnění, a tak dochází k časovému rozdělení obou svátostí. Východ naopak uchoval obě svátosti spojené, takže biřmování uděluje sám kněz, který křtí. Může to však vykonat jen „křižmem“, které posvětil biskup. (Srov. CCEO, kán. 695, 1; 696, 1.)\n"
        }, 
        {
            "chapter": 22, 
            "caption": "", 
            "refs": "1242", 
            "id": 1291, 
            "text": "Zvyk dvojího pomazání posvátným křižmem po křtu, rozšířený v římské církvi, usnadnil rozvoj západní praxe: první pomazání, udělené již knězem nově pokřtěnému hned po křestním obmytí, je doplňováno druhým pomazáním, které dělá biskup každému nově pokřtěnému na čelo (Srov. sv. Hippolyt Římský, <i>Traditio apostolica</i>, 21.). První pomazání posvátným křižmem udělované knězem zůstalo spojeno s obřadem křtu“ znamená účast pokřtěného na prorockém, kněžském a královském poslání Kristově. Je-li křest udělován dospělému, zůstává při jediném pomazání po křtu: totiž biřmování.\n"
        }, 
        {
            "chapter": 22, 
            "caption": "", 
            "refs": "1244", 
            "id": 1292, 
            "text": "Praxe východních církví podtrhuje více jednotu uvedení do křesťanského života. Praxe latinské církve zase mnohem jasněji vyjadřuje společenství nového křesťana s vlastním biskupem, ručitelem a služebníkem jednoty církve, jejího všeobecného a apoštolského rázu, a tím také spojení s apoštolskými počátky Kristovy církve.\n"
        }, 
        {
            "chapter": 22, 
            "caption": "<b>II. Znamení a obřad biřmování</b>", 
            "refs": "695", 
            "id": 1293, 
            "text": "V obřadu této svátosti je třeba vzít v úvahu znamení pomazání a to, co pomazání naznačuje a vtiskuje: duchovní <i>pečeť</i>. Ve starodávné biblické symbolice má <i>pomazání</i> velké bohatství významů. Olej je znamením hojnosti (Srov. Dt 11,14 a další.) a radosti (Srov. Ž 23, 5; 104,15.), očišťuje (mazání před i po koupeli), dělá mrštným (mazání atletů a zápasníků); je znamením uzdravení, protože hojí pohmožděniny a rány (Srov. Iz 1,6; Lk 10,34.) a dává vyzařovat kráse, zdraví a síle.\n"
        }, 
        {
            "chapter": 22, 
            "caption": "", 
            "refs": "1152", 
            "id": 1294, 
            "text": "Všechny tyto významy mazání olejem se setkávají ve svátostném životě. Pomazání olejem katechumenů před křtem znamená očištění a posílení; pomazání nemocných vyjadřuje uzdravení a útěchu. Pomazání posvátným křižmem po křtu, při biřmování a kněžském svěcení je znamením zasvěcení. Prostřednictvím biřmování se křesťané, tedy ti, kteří jsou pomazaní, mnohem více podílejí na poslání Ježíše Krista a na plnosti Ducha svatého, jímž je vrchovatě naplněn, takže celý jejich život šíří líbeznou vůni Kristovu. (Srov. 2 Kor 2,15.)\n"
        }, 
        {
            "chapter": 22, 
            "caption": "", 
            "refs": "698", 
            "id": 1295, 
            "text": "Tímto pomazáním dostává biřmovanec „označení“, <i>pečeť</i> Ducha svatého. Pečeť je symbolem osoby (Srov. Gn 38,18; Pis 8,6.), její autority (Srov. Gn 41,42.) a jejího vlastnictví nějakého předmětu (Srov. Dt 32,34.) — proto se vtiskovala vojákům pečeť jejich vůdce, anebo otrokům znamení jejich pána —, ověřuje právnický úkon (Srov. 1 Král 21,8.) nebo určitý dokument (Srov. Jer 32,10.) a v určitých případech jej kryje tajemstvím. (Srov. Iz 29,11.)\n"
        }, 
        {
            "chapter": 22, 
            "caption": "", 
            "refs": "1121", 
            "id": 1296, 
            "text": "Sám Kristus prohlašuje, že je označen pečetí svého Otce (Srov. Jan 6,27.). I křesťan je označen pečetí: Bůh si nás v Kristu pomazal, „vtiskl nám svou pečeť, a tak nám vložil do srdce Ducha jako záruku“ (2 Kor 1,22)(Srov. Ef 1,13; 4,30.). Tato pečeť Ducha svatého znamená, že naprosto patříme Kristu, že jsme navždy k jeho službám, ale také je příslibem božské ochrany ve velké (konečné) eschatologické zkoušce. (Srov. Zj 7,2-3; 9,4; Ez 9,4-6.)\n"
        }, 
        {
            "chapter": 22, 
            "caption": "SLAVENÍ BIŘMOVÁNÍ", 
            "refs": "1183,1241", 
            "id": 1297, 
            "text": "<i>Posvěcení posvátného křižma</i> je důležitým okamžikem před slavností biřmování a v jistém slova smyslu tvoří její součást. Na Zelený čtvrtek během mše při svěcení olejů biskup světí posvátné křižmo pro celou svoji diecézi. Ve východních církvích je toto svěcení vyhrazeno dokonce patriarchovi:</p><p><small>Antiochijská liturgie se takto vyjadřuje v epiklezi posvěcení posvátného křižma: „[Otče … sešli svého svatého Ducha] na nás a na tento olej před námi a posvěť jej, aby byl pro všechny, kteří jím budou pomazáni a poznamenáni: svatým křižmem (myron), kněžským křižmem, královským křižmem, pomazáním radosti, šatem světla, pláštěm spásy, duchovním darem, posvěcením duší i těl, věčným štěstím, nezrušitelnou pečetí, štítem víry a nepřemožitelným pancířem proti všem nástrahám Protivníka.“ (Syrsko-antiochijská liturgie, Epikleze svěcení posvátného křižma.)</small>\n"
        }, 
        {
            "chapter": 22, 
            "caption": "", 
            "refs": "", 
            "id": 1298, 
            "text": "Když se biřmování slaví odděleně od křtu, jak tomu bývá v římském obřadu, liturgie svátosti začíná obnovou křestních slibů a vyznáním víry biřmovanců. Z toho jasně vyplývá, že biřmování navazuje na křest. (Srov. 2. vatikánský koncil, SC 71.) Je-li křtěn dospělý, dostává ihned biřmování a přijímá tělo Páně. (Srov. CIC, kán. 866.)\n"
        }, 
        {
            "chapter": 22, 
            "caption": "", 
            "refs": "1831", 
            "id": 1299, 
            "text": "V římském obřadu biskup vztahuje ruce nad shromážděné biřmovance: gesto, které je od dob apoštolských znamením daru Ducha. A sám biskup pak vzývá vylití Ducha:</p><p><small>Všemohoucí Bože, Otče našeho Pána Ježíše Krista, tys dal ve křtu těmto svým služebníkům odpuštění hříchů a život věčný. Sešli na ně svého Ducha Utěšitele: dej jim ducha moudrosti a rozumu, ducha rady a síly, ducha poznání a lásky, a naplň je duchem bázně před tebou. Skrze Krista, našeho Pána. (Římský pontifikál, Obřady biřmování, 25.)</small>\n"
        }, 
        {
            "chapter": 22, 
            "caption": "", 
            "refs": "699", 
            "id": 1300, 
            "text": "Následuje <i>podstatný obřad svátosti</i>. V latinském obřadu „se svátost biřmování uděluje prostřednictvím pomazání křižmem na čelo, spolu s vkládáním ruky a prostřednictvím pomazání křižmem na čelo, spolu s vkládáním ruky a prostřednictvím slov: ‘Accipe Signaculum doni Spiritus Sancti’, ‘Přijmi pečeť daru Ducha svatého’“ (Pavel VI., Apoštolská konstituce <i>Divinae consortium naturae</i>.). Ve východních církvích byzantského ritu se pomazání křižmem koná po modlitbě epikleze na nejvýznamnějších částech těla: na čele, na očích, na nose, na uších, na rtech, na prsou, na zádech, na rukách a na nohách; každé mazání se doprovází slovy: „Sfrágís dóreás Pneumatos Hagiú“, „Pečeť daru Ducha svatého“. (Rituál pro východní církve byzantského ritu v řeckém jazyku, Pars 1, 1954.)\n"
        }, 
        {
            "chapter": 22, 
            "caption": "", 
            "refs": "", 
            "id": 1301, 
            "text": "Políbení pokoje, kterým končí obřad svátosti, znamená a vyjadřuje církevní společenství s biskupem a se všemi věřícími. (Srov. sv. Hippolyt Římský, <i>Traditio apostolica</i>, 21.)\n"
        }, 
        {
            "chapter": 22, 
            "caption": "<b>III. Účinky biřmování</b>", 
            "refs": "731", 
            "id": 1302, 
            "text": "Ze slavení biřmování vyplývá, že účinkem této svátosti je zvláštní vylití Ducha svatého, jak bylo kdysi uděleno apoštolům v den letnic.\n"
        }, 
        {
            "chapter": 22, 
            "caption": "", 
            "refs": "1262-1274,2044", 
            "id": 1303, 
            "text": "V důsledku toho biřmování přináší vzrůst a prohloubení křestní milosti:<br>— hlouběji nás zakořeňuje do Božího synovství, jež nám dává právo volat: „Abba, Otče“ (Řím 8,15);<br>— pevněji nás spojuje s Kristem;<br>— rozmnožuje v nás dary Ducha svatého;<br>— dokonaleji nás spojuje s církví (Srov. 2. vatikánský koncil, LG 11.);<br>— poskytuje nám zvláštní sílu Ducha svatého, abychom šířili a bránili víru slovem i skutkem jako opravdoví Kristovi svědkové, abychom statečně vyznávali Kristovo jméno a abychom se nikdy nestyděli za kříž (Srov. florentský koncil: DS 1319; 2. vatikánský koncil, LG 11; 12.).</p><p><small>„Uvědom si, žes dostal duchovní pečeť, Ducha moudrosti a rozumu, Ducha rady a síly, Ducha poznání a zbožnosti, Ducha Boží bázně a uchovej si to, cos dostal. Bůh Otec tě poznamenal svým znamením, Kristus Pán tě utvrdil a vložil do tvého srdce Ducha jako záruku.“ (Sv. Ambrož, <i>De mysteriis</i>, 7, 42: PL 16, 402-403.)</small>\n"
        }, 
        {
            "chapter": 22, 
            "caption": "", 
            "refs": "1121", 
            "id": 1304, 
            "text": "Biřmování — stejně jako křest, jehož je dovršením — se uděluje pouze jedenkrát. Vtiskuje totiž do duše <i>nezrušitelné duchovní znamení</i>, „znak“ (Srov. tridentský koncil: DS 1609.); ten pak je znamením toho, že Ježíš Kristus vtiskl křesťanovi pečeť svého Ducha a přitom ho oděl mocí shůry, aby byl jeho svědkem. (Srov. Lk 24,48-49.)\n"
        }, 
        {
            "chapter": 22, 
            "caption": "", 
            "refs": "1268", 
            "id": 1305, 
            "text": "Tato „pečeť“ zdokonaluje obecné kněžství věřících, přijaté při křtu, a „biřmovanec dostává moc veřejně vyznávat křesťanskou víru, téměř jako z úředního pověření (<i>quasi ex officio</i>)“. (v. Tomáš Akvinský, <i>Summa theologiae</i>, III, 72, 5, ad 2.)\n"
        }, 
        {
            "chapter": 22, 
            "caption": "<b>IV. Kdo může přijmout tuto svátost?</b>", 
            "refs": "1212", 
            "id": 1306, 
            "text": "Svátost biřmování může a má přijmout každý pokřtěný, který ji dosud nepřijal (Srov. CIC, kán. 889, 1.). Protože křest, biřmování a eucharistie tvoří jednotný celek, „věřící jsou povinni přijmout tuto svátost ve vhodnou dobu“ (CIC, kán. 890.); bez biřmování a eucharistie je totiž svátost křtu jistě platná, ale uvedení do křesťanského života zůstane nedokončené.\n"
        }, 
        {
            "chapter": 22, 
            "caption": "", 
            "refs": "", 
            "id": 1307, 
            "text": "Latinská tradice odedávna označuje za výchozí bod pro přijetí biřmování „věk, kdy člověk začíná rozlišovat“. Nicméně v nebezpečí smrti mají být děti biřmovány, i když ještě nedosáhly věku rozlišování. (Srov. CIC, kán. 891; kán. 883, 3.)\n"
        }, 
        {
            "chapter": 22, 
            "caption": "", 
            "refs": "1250", 
            "id": 1308, 
            "text": "Mluví-li se o biřmování jako o „svátosti křesťanské dospělosti“, nesmí se tím směšovat dospělý věk víry s dospělým věkem přirozeného růstu; také se nesmí zapomínat, že milost křtu je zdarma poskytnutá a nezasloužená milost vyvolení, která nepotřebuje nějakého „schválení“, aby se stala účinnou. Připomíná to svatý Tomáš:</p><p><small>„Tělesný věk nepodmiňuje duši. A tedy i v chlapeckém věku může člověk dosáhnout dokonalosti duchovního věku, o němž kniha Moudrosti (4,8) říká: ‘Vážené stáří nespočívá v délce života, neměří se počtem let.’ A proto mnozí, kteří v dětském věku dostali sílu Ducha svatého, velkodušně bojovali pro Krista až k prolití krve.“ (Sv. Tomáš Akvinský, <i>Summa theologiae</i>, III, 72, 8, ad 2.)</small>\n"
        }, 
        {
            "chapter": 22, 
            "caption": "", 
            "refs": "", 
            "id": 1309, 
            "text": "<i>Příprava</i> na biřmování má být zaměřena k tomu, aby vedla křesťana k důvěrnějšímu spojení s Kristem, k živější důvěrnosti s Duchem svatým, s jeho působením, s jeho dary a pobídkami, aby mohl lépe převzít apoštolskou odpovědnost křesťanského života. Proto také katecheze před biřmováním bude usilovat o to, aby probudila smysl pro příslušnost k církvi Ježíše Krista, a to jak ke všeobecné církvi, tak k farnímu společenství. Právě na tomto společenství spočívá zvláštní odpovědnost za přípravu biřmovanců. (Srov. Římský pontifikál, Obřady biřmování, Úvod, 3.)\n"
        }, 
        {
            "chapter": 22, 
            "caption": "", 
            "refs": "2670", 
            "id": 1310, 
            "text": "Pro přijetí biřmování je nutno být ve stavu milosti. Je vhodné přistoupit ke svátosti pokání, aby byl člověk očištěn před přijetím daru Ducha svatého. Mnohem horlivější modlitba má připravovat k tomu, aby člověk přijímal sílu a milosti Ducha svatého ochotně a pohotově. (Srov. Sk 1,14.)\n"
        }, 
        {
            "chapter": 22, 
            "caption": "", 
            "refs": "1255", 
            "id": 1311, 
            "text": "Je vhodné, aby si kandidáti pro biřmování, tak jako pro křest, našel duchovní pomoc <i>kmotra</i> nebo <i>kmotry</i>. Doporučuje se, aby to byla táž osoba, která byla vybrána pro křest, aby se lépe zdůraznila jednota obou svátostí. (Srov. Římský pontifikál, Obřady biřmování, Úvod 5,6; CIC, kán. 893, 1. 2.)\n"
        }, 
        {
            "chapter": 22, 
            "caption": "<b>V. Kdo uděluje biřmování</b>", 
            "refs": "1233", 
            "id": 1312, 
            "text": "<i>Původně přisluhuje</i> biřmováním biskup (Srov. 2. vatikánský koncil, LG 26.).<br><i>Na východě</i> obyčejně kněz, který křtí, uděluje také hned biřmování při jedné a téže slavnosti. Vykonává to však posvátným křižmem posvěceným patriarchou nebo biskupem: to vyjadřuje apoštolskou jednotu církve, jejíž svazky jsou upevňovány svátostí biřmování. V latinské církvi se tentýž řád uplatňuje při křtu dospělých, nebo v případě, kdy je připouštěn do plného společenství s církví pokřtěný, který náleží do jiného křesťanského společenství, v němž svátost biřmování není platná. (Srov. CIC, kán. 883, 2.)\n"
        }, 
        {
            "chapter": 22, 
            "caption": "", 
            "refs": "1290,1285", 
            "id": 1313, 
            "text": "V <i>latinském obřadu</i> řádně uděluje biřmování biskup (Srov. CIC, kán. 882.). I když biskup může v případě nutnosti dát kněžím dovolení, aby udělovali biřmování (Srov. CIC, kán. 884, 2.), je vhodné, aby je uděloval on sám a nezapomínal, že právě z tohoto důvodu bylo udělování biřmování časově odděleno od křtu. Biskupové jsou nástupci apoštolů, oni dostali plnost svátosti kněžství. Skutečnost, že oni udělují tuto svátost, ozřejmuje, že jejím účinkem je mnohem těsnější spojení těch, kteří ji přijímají, s církví, s jejími apoštolskými počátky a s jejím posláním vydávat svědectví o Kristu.\n"
        }, 
        {
            "chapter": 22, 
            "caption": "", 
            "refs": "1307", 
            "id": 1314, 
            "text": "Je-li křesťan v nebezpečí smrti, může mu udělit biřmování kterýkoliv kněz (Srov. CIC, kán. 883, 3.). Církev totiž chce, aby žádné z jejích dětí, i těch nejmenších, neodešlo z tohoto světa, aniž by bylo zdokonaleno skrze Ducha svatého darem plnosti Kristovy.\n"
        }, 
        {
            "chapter": 22, 
            "caption": "<b>Souhrn</b>", 
            "refs": "", 
            "id": 1315, 
            "text": "<em>„Když se apoštolové v Jeruzalémě dověděli, že Samařsko přijalo Boží slovo, poslali k nim Petra a Jana. Ti tam přišli a modlili se za ně, aby dostali Ducha svatého. Do té doby totiž na nikoho z nich nesestoupil, byli jen pokřtěni ve jménu Pána Ježíše. Vložili tedy na ně ruce a oni přijali Ducha svatého“ (Sk 8,14-17).</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1316, 
            "text": "<em>Biřmování zdokonaluje křestní milost; je svátostí, která dává Ducha svatého, aby nás hlouběji zakořenil do božského synovství, pevněji přivtělil ke Kristu, zpevnil náš svazek s církví, aby nás plněji zapojil do jejího poslání a pomáhal nám vydávat svědectví o křesťanské víře slovem doprovázeným činy.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1317, 
            "text": "<em>Biřmování, stejně jako křest, vtiskuje do křesťanovy duše duchovní znamení, nezrušitelnou pečeť; proto se tato svátost může přijmout jen jedenkrát za život.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1318, 
            "text": "<em>Na Východě se uděluje tato svátost hned po křtu a následuje účast na eucharistii; tato tradice podtrhuje jednotu tří svátostí uvedení do křesťanského života. V latinské církvi se tato svátost uděluje až po dosažení věku užívání rozumu a její slavení je obyčejně vyhrazeno biskupovi; tím se vyjadřuje, že tato svátost upevňuje církevní svazky.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1319, 
            "text": "<em>Kandidát biřmování (biřmovanec), který dosáhl věku užívání rozumu, má vyznat víru, být ve stavu milosti, mít úmysl přijmout svátost a být připraven vzít na sebe svůj úkol Kristova učedníka a svědka ve společenství církve i v časných záležitostech.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1320, 
            "text": "<em>Podstatou obřadu biřmování je pomazání posvátným křižmem na čele pokřtěného (na Východě též na jiných částech těla) doprovázené vkládáním rukou přisluhovatele a slovy: „Accipe signaculum doni Spiritus Sancti“, „Přijmi pečeť daru Ducha svatého“ v římském obřadu, resp. „Sfrágís dóreás Pneumatos Hagiú“, „Pečeť daru Ducha svatého“ v byzantském obřadu.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1321, 
            "text": "<em>Je-li biřmování slaveno odděleně od křtu, jeho spojení s ním je vyjádřeno kromě jiného obnovou křestních slibů. Slavení biřmování během eucharistické oběti přispívá ke zdůraznění jednoty svátostí uvedení do křesťanského života.</em>\n"
        }, 
        {
            "chapter": 22, 
            "caption": "<b>3. ČLÁNEK</b><br>SVÁTOST EUCHARISTIE", 
            "refs": "1212", 
            "id": 1322, 
            "text": "Svatá eucharistie dokončuje uvedení do křesťanského života. Ti, kteří byli povýšeni k důstojnosti královského kněžství a biřmováním mnohem hlouběji připodobněni ke Kristu, se prostřednictvím eucharistie podílejí spolu s celým společenstvím na samotné oběti Pána.\n"
        }, 
        {
            "chapter": 22, 
            "caption": "", 
            "refs": "1402", 
            "id": 1323, 
            "text": "„Náš Spasitel při poslední večeři, tu noc, kdy byl zrazen, ustanovil eucharistickou oběť svého těla a své krve, aby pro všechny časy, dokud nepřijde, zachoval v trvání oběť kříže a aby tak své milované snoubence církvi zanechal památku na svou smrt a na své vzkříšení: svátost milostivé lásky, znamení jednoty, pouto bratrské lásky, velikonoční hostinu, v níž je požíván Kristus, duše se naplňuje milostí a dává se nám záruka budoucí slávy.“ (2. vatikánský koncil, SC 47.)\n"
        }, 
        {
            "chapter": 22, 
            "caption": "<b>I. Eucharistie - pramen a vrchol života církve</b>", 
            "refs": "864", 
            "id": 1324, 
            "text": "Eucharistie je „zdrojem a vrcholem celého křesťanského života“ (2. vatikánský koncil, LG 11.). „Ostatní svátosti a také všechny církevní služby a apoštolská díla souvisejí s posvátnou eucharistií a jsou k ní zaměřeny. Vždyť nejsvětější eucharistie obsahuje celé duchovní dobro církve, Krista samého, našeho velikonočního Beránka.“ (2. vatikánský koncil, PO 5.)\n"
        }, 
        {
            "chapter": 22, 
            "caption": "", 
            "refs": "775", 
            "id": 1325, 
            "text": "„Společenství božského života a jednota Božího lidu, které vytvářejí podstatu církve, jsou vyjádřeny a uskutečněny eucharistií. V ní máme jak vyvrcholení činnosti, kterou Bůh posvěcuje svět v Kristu, tak i bohopoctu, kterou lidé vzdávají Kristu a skrze něj Otci v Duchu svatém.“ (Kongregace pro posvátné obřady, Instr. <i>Eucharisticum mysterium</i>, 6: AAS 59 [1967], 539-573.)\n"
        }, 
        {
            "chapter": 22, 
            "caption": "", 
            "refs": "1090", 
            "id": 1326, 
            "text": "Konečně se prostřednictvím eucharistické oběti spojujeme již nyní s nebeskou liturgií a předjímaje věčný život, kdy „Bůh bude všechno ve všem“ (1 Kor 15,28).\n"
        }, 
        {
            "chapter": 22, 
            "caption": "", 
            "refs": "1124", 
            "id": 1327, 
            "text": "Krátce řečeno je eucharistie souhrnem a celkovým posláním naší víry: „Náš způsob myšlení se shoduje s eucharistií a eucharistie zase potvrzuje náš způsob myšlení.“ (Sv. Irenej z Lyonu, <i>Adversus haereses</i>, 4, 18, 5.)\n"
        }, 
        {
            "chapter": 22, 
            "caption": "<b>II. Jak se nazývá tato svátost?</b>", 
            "refs": "", 
            "id": 1328, 
            "text": "Nevyčerpatelné bohatství této svátosti se vyjadřuje různými jmény, která se jí dávají. Každé vyzdvihuje některé její rysy. Nazývá se:</p><p><i>Eucharistie</i>, protože je díkůvzdáním Bohu. Výrazy „eucharistein“ (děkovat) (Lk 22,19; 1 Kor 11,24) a „eulogein\" (žehnat) (Mt 26,26; Mk 14,22) připomínají židovská požehnání, která — především během jídla — velebí Boží díla: stvoření, vykoupení a posvěcení.\n"
        }, 
        {
            "chapter": 22, 
            "caption": "", 
            "refs": "1382,790,1348", 
            "id": 1329, 
            "text": "<i>Večeře Páně</i> (Srov. 1 Kor 11,20.), protože jde o večeři, kterou měl Ježíš se svými učedníky v předvečer svého utrpení a o předjímání <i>svatební hostiny Beránka</i> (Srov. Zj 19,9.) v nebeském Jeruzalémě.</p><p><i>Lámání chleba</i>, protože tento typický obřad židovské večeře použil Ježíš, když požehnal a rozděloval chléb jako „první u stolu“ (Srov. Mt 14,19; 15,36; Mk 8,6.19.), zvláště během Poslední večeře (Srov. Mt 26,26; 1 Kor 11,24.). Podle tohoto gesta ho učedníci poznali po jeho zmrtvýchvstání (Srov. Lk 24,13-35.); tímto výrazem také první křesťané označovali svá eucharistická shromáždění (Srov. Sk 2,42.46; 20,7.11.). Tím vyjádřili, že všichni, kteří přijímají jediný rozlámaný chléb, Krista, vstupují do společenství s ním a vytvářejí s ním jedno tělo (Srov. 1 Kor 10,16-17.).</p><p><i>Eucharistické shromáždění</i> [synaxis], poněvadž eucharistie se slaví ve shromáždění věřících, jež jsou viditelným výrazem církve. (Srov. 1 Kor 11,17-34.)\n"
        }, 
        {
            "chapter": 22, 
            "caption": "", 
            "refs": "1341,2643,614,1169", 
            "id": 1330, 
            "text": "<i>Památka</i> utrpení a zmrtvýchvstání Páně.</p><p><i>Nejsvětější oběť</i>, protože zpřítomňuje jedinou oběť Krista Spasitele a zahrnuje také oběť církve; nebo také oběť mše svaté, „oběť chvály“ (Žid 13,15)(Srov. Ž 116,13.17.), duchovní oběť (Srov. 1 Petr 2,5.), oběť čistá (Srov. Mal 1,11.) a svatá, protože je naplněním všech obětí Starého zákona a jejich překonáním.</p><p><i>Svatá a božská liturgie</i>, protože veškerá liturgie církve má svůj střed a svůj nejhutnější výraz ve slavení této svátosti; a v tomtéž smyslu se také nazývá slavením <i>svatých tajemství</i>. Mluví se také o <i>Nejsvětější svátosti</i>, poněvadž je to svátost svátostí. Tímto výrazem se označují eucharistické způsoby uchovávané ve svatostánku.\n"
        }, 
        {
            "chapter": 22, 
            "caption": "", 
            "refs": "950,948,1405", 
            "id": 1331, 
            "text": "<i>Přijímání</i> (communio), protože touto svátostí se spojujeme s Kristem, který nám dává účast na svém těle a na své krvi, abychom vytvořili jediné tělo (Srov. 1 Kor 10,16-17.); kromě toho se hovoří o <i>svatých věcech</i> [ta hagia; sancta](Srov. <i>Constitutiones Apostolorum</i>, 8, 12, 13; Didaché, 9,5; 10,6.) — to je první význam výrazu „communio sanctorum“ (společenství svatých), o němž hovoří apoštolské vyznání víry — <i>andělský chléb, nebeský chléb, lék nesmrtelnosti</i> (Sv. Ignác Antiochijský, <i>Epistula ad Ephesios</i>, 20, 2.), <i>pokrm na cestu (viaticum)</i> …\n"
        }, 
        {
            "chapter": 22, 
            "caption": "", 
            "refs": "849", 
            "id": 1332, 
            "text": "<i>Mše svatá</i> jakožto liturgie, v níž bylo zpřítomněno tajemství spásy, končí vysláním věřících, <i>missio</i> („jděte ve jménu Páně“), aby plnili Boží vůli ve svém každodenním životě.\n"
        }, 
        {
            "chapter": 22, 
            "caption": "<b>III. Eucharistie v ekonomii spásy</b><br>ZPŮSOBY CHLEBA A VÍNA", 
            "refs": "1350,1147,1148", 
            "id": 1333, 
            "text": "Středem slavení eucharistie je chléb a víno, které se skrze Kristova slova a skrze vzývání Ducha svatého stanou tělem a krví Krista. Církev, věrná příkazu Pána, koná na jeho památku až do jeho slavného příchodu to, co on vykonal v předvečer svého utrpení: „Vzal chléb …“, „vzal kalich vína …“ Způsoby chleba a vína, které se tajemně staly tělem a krví Krista, i nadále zůstávají znamením daru stvoření. Tak při obětování vzdáváme díky Stvořiteli za chléb a víno (Srov. Ž 104,13-15.), „plod lidské práce“, ale předtím ještě „plod země“ a „plod révy“, dary Stvořitele. V úkonu Melchizedecha, který „obětoval chléb a víno“ (Gn 14,18), vidí církev předobraz své vlastní oběti. (Srov. Římský misál, Římský kánon: „Supra quae“.)\n"
        }, 
        {
            "chapter": 22, 
            "caption": "", 
            "refs": "1150,1363", 
            "id": 1334, 
            "text": "Ve Staré smlouvě byly chléb a víno přinášeny v oběť mezi prvotinami země, na znamení vděčnosti Stvořiteli. Ale tyto dary dostávají také nový význam v souvislosti s exodem /odchodem Židů z Egypta): nekvašené chleby, které Izrael pojídá každý rok o velikonocích, připomínají spěch osvobozujícího odchodu z Egypta; vzpomínka na manu na poušti bude Izraeli stále připomínat, že žije z chleba Božího slova (Srov. Dt 8,3.). Každodenní chléb je konečně plodem zaslíbené země, záruka, že Bůh je věrný svým příslibům. „Kalich požehnání“ (1 Kor 10,16) na závěr židovské velikonoční večeře přidává k slavnostní radosti vína eschatologický rozměr, totiž rozměr mesiášského očekávání obnovy Jeruzaléma. Ježíš při ustanovení své eucharistie dal nový a definitivní význam požehnání chleba a kalicha.\n"
        }, 
        {
            "chapter": 22, 
            "caption": "", 
            "refs": "1151", 
            "id": 1335, 
            "text": "Zázraky rozmnožování chlebů, při nichž Pán pronesl požehnání, rozlámal chleby a rozdělil je prostřednictvím svých učedníků, aby nasytil zástup, jsou předobrazem překypující hojnosti tohoto jediného chleba, kterým je Kristova eucharistie (Srov. Mt 14,13-21; 15,32-39.). Znamení vody proměněné ve víno v Káně (Srov. Jan 2,11.) už ohlašuje hodinu Ježíšova oslavení. Poukazuje na slavení svatební hostiny v království Otce, kde budou věřící pít nové víno (Srov. Mk 14,25.), jež se stalo krví Kristovou.\n"
        }, 
        {
            "chapter": 22, 
            "caption": "", 
            "refs": "1327", 
            "id": 1336, 
            "text": "První oznámení eucharistie vyvolalo mezi učedníky rozdělení, tak jako je pohoršilo, když jim Pán oznámil, že musí trpět a zemřít: „To je tvrdá řeč! Kdopak to má poslouchat?“ (Jan 6,60). Eucharistie a kříž jsou kamenem úrazu. Jde o totéž tajemství, které nepřestává být příležitostí k rozdělení: „I vy chcete odejít?“ (Jan 6,67): tato Pánova otázka znovu a znovu zaznívá během staletí jako výzva jeho lásky, aby každý poznal, že jen on má „slova věčného života“ (Jan 6,68) a že přijmout ve víře dar jeho eucharistie znamená přijmout jeho samého.\n"
        }, 
        {
            "chapter": 22, 
            "caption": "USTANOVENÍ EUCHARISTIE", 
            "refs": "610,611", 
            "id": 1337, 
            "text": "Protože Pán miloval své, prokázal jim svou lásku až do krajnosti. Ježíš věděl, že přišla jeho hodina, aby z tohoto světa odešel k Otci, a proto během večeře umyl jejich nohy a dal jim přikázání lásky (Srov. Jan 13,1-17.). Aby jim zanechal záruku této lásky, aby se nikdy nevzdálil od svých a aby je učinil účastnými své velikonoční oběti, ustanovil eucharistii jako připomínku své smrti a svého zmrtvýchvstání a přikázal svým apoštolům, aby ji slavili až do jeho návratu. V té chvíli je ustanovil „kněžími Nové smlouvy“. (Tridentský koncil: DS 1740.)\n"
        }, 
        {
            "chapter": 22, 
            "caption": "", 
            "refs": "", 
            "id": 1338, 
            "text": "Tři synoptická evangelia a svatý Pavel nám předali vyprávění o ustanovení eucharistie; u svatého Jana se zase uvádějí Ježíšova slova v synagoze v Kafarnau, která připravují ustanovení eucharistie: Kristus o sobě říká, že je chlebem života, který sestoupil z nebe. (Srov. Jan 6.)\n"
        }, 
        {
            "chapter": 22, 
            "caption": "", 
            "refs": "1169", 
            "id": 1339, 
            "text": "Ježíš zvolil dobu velikonoc, aby splnil to, co ohlásil v Kafarnau: dát totiž svým učedníkům své tělo a svou krev.</p><p><small>„Nastal den nekvašeného chleba, kdy měl být zabit velikonoční beránek. Ježíš poslal Petra a Jana a řekl jim: ‘Jděte a připravte nám velikonočního beránka, abychom ho mohli jíst!’ … Odešli … a připravili velikonočního beránka. Ve stanovenou hodinu zaujal Ježíš místo u stolu a apoštolové s ním. Řekl jim: ‘Toužebně jsem si přál jíst s vámi tohoto velikonočního beránka, dříve než budu trpět. Neboť vám říkám: Už ho nebudu jíst, dokud se nenaplní v Božím království’ … Potom vzal chléb, vzdal díky, lámal ho a dával jim se slovy: ‘To je mé tělo, které se za vás vydává. To konejte na mou památku!’ Stejně tak vzal i kalich, když bylo po večeři, a řekl: ‘Tento kalich je nová smlouva zpečetěná mou krví, která se za vás prolévá’“ (Lk 22,7-20). (Srov. Mt 26,17-29; Mk 14,12-25; 1 Kor 11,23-25.)</small>\n"
        }, 
        {
            "chapter": 22, 
            "caption": "", 
            "refs": "1151,677", 
            "id": 1340, 
            "text": "Ježíš dal židovským velikonocům jejich definitivní význam tím, že slavil Poslední večeři se svými apoštoly během velikonoční hostiny. Vždyť nová „pascha“, přechod Ježíše k Otci skrze jeho smrt a jeho zmrtvýchvstání, je předjata ve večeři a slavena v eucharistii, jež je naplněním židovské paschy, a předjímá závěrečnou paschu církve ve slávě království.\n"
        }, 
        {
            "chapter": 22, 
            "caption": "„TO ČIŇTE NA MOU PAMÁTKU“", 
            "refs": "611,1363", 
            "id": 1341, 
            "text": "Když Ježíš přikazuje, aby se opakovala jeho gesta a jeho slova, „dokud on nepřijde“ (1 Kor 11,26), nežádá, aby se pouze vzpomínalo na něho a na to, co učinil. Má na mysli liturgické <i>slavení Kristovy památky</i> skrze apoštoly a jejich nástupce; slavení jeho života, jeho smrti, jeho zmrtvýchvstání a jeho přímluvy u Otce.\n"
        }, 
        {
            "chapter": 22, 
            "caption": "", 
            "refs": "2624", 
            "id": 1342, 
            "text": "Církev od samého počátku věrně plnila příkaz Pána. O církvi v Jeruzalémě je řečeno:</p><p><small>„Setrvávali v apoštolském učení, v bratrském společenství, v lámání chleba a v modlitbách … Každý den zůstávali svorně v chrámu, po domech lámali chléb a jedli pokrm v radosti a s upřímností srdce“ (Sk 2,42.46).</small>\n"
        }, 
        {
            "chapter": 22, 
            "caption": "", 
            "refs": "1166,2177", 
            "id": 1343, 
            "text": "Křesťané se shromažďovali „k lámání chleba“ (Sk 20,7) především „první den v týdnu“, totiž v neděli, v den Ježíšova zmrtvýchvstání. Od těchto dob se eucharistie stále slaví až po naše dny, takže se s ní setkáváme v každém kostele a s toutéž základní strukturou. Zůstává středem života církve.\n"
        }, 
        {
            "chapter": 22, 
            "caption": "", 
            "refs": "1404", 
            "id": 1344, 
            "text": "A tak od jednoho slavení eucharistie k druhému a hlásání Ježíšova velikonočního tajemství, „dokud on nepřijde“ (1 Kor 11,26), Boží lid na svém putování jde „úzkou cestou kříže“ (2. vatikánský koncil, AG 1.) k nebeské hostině, kdy všichni vyvolení zasednou ke stolu království.\n"
        }, 
        {
            "chapter": 22, 
            "caption": "<b>IV. Liturgické slavení eucharistie</b><br>MŠE SVATÁ BĚHEM STALETÍ", 
            "refs": "", 
            "id": 1345, 
            "text": "Již od druhého století máme svědectví sv. Justina mučedníka o základní linii průběhu slavení eucharistie. Ta zůstala beze změn až do našich dnů ve všech starobylých liturgiích. Justin píše kolem roku 155 pohanskému císaři Antonínu Piovi (138-161), aby mu vysvětlil, co dělají křesťané:</p><p><small>„[V den nazývaný „Den slunce“ se shromáždí na stejném místě všichni obyvatelé jak města, tak venkova. Čtou se paměti apoštolů nebo spisy proroků, pokud to čas dovoluje. Potom, když lektor skončil, představený nás v promluvě napomíná a vybízí, abychom následovali tyto dobré příklady. Pak všichni společně vstaneme a pronášíme modlitby] jak za sebe …, tak za všechny ostatní, ať jsou kdekoliv, abychom, když jsme poznali pravdu, si zasloužili být shledáni spravedlivými v našem životě a v našich skutcích a věrni přikázáním a dosáhli tak věčné spásy. Po skončení modliteb se navzájem zdravíme políbením (pokoje). Potom jsou představenému bratří přineseny chléb a kalich vína smíšeného s vodou. On jej vezme a vzdává chválu a slávu Otci vesmíru ve jménu Syna a Ducha svatého a dlouze pronáší díkůčinění (řecky: eucharistian) za to, že jsme byli hodni dostat od něho tyto dary. Když skončil modlitbu a díkůčinění, všechen přítomný lid zvolá: „Amen.“ Po díkůčinění představeného a po odpovědi všeho lidu ti, kterým říkáme jáhnové, rozdávají každému z přítomných chléb, víno a vodu, nad nimiž byla vyřčena slova díků, a donesou je nepřítomným.“ (Sv. Justin, Apologiae, 1, 65 [a 67].)</small>\n"
        }, 
        {
            "chapter": 22, 
            "caption": "", 
            "refs": "103", 
            "id": 1346, 
            "text": "Eucharistická liturgie se rozvíjí podle základní struktury, která se přes všechna staletí uchovala až k nám. Člení se na dvě velké části, které tvoří v základě jednotu:<br>— shromáždění se, <i>bohoslužba slova</i> se čtením, homilií a přímluvami;<br>— <i>eucharistická bohoslužba</i> s předkládáním chleba a vína, s proměňováním a s přijímáním.</p><p>Bohoslužba slova a eucharistická bohoslužba tvoří společně „jeden služebný úkon“ (2. vatikánský koncil, SC 56.); stůl připravený pro nás v eucharistii je totiž zároveň stůl Božího slova a stůl těla Páně. (Srov. 2. vatikánský koncil, DV 21.)\n"
        }, 
        {
            "chapter": 22, 
            "caption": "", 
            "refs": "", 
            "id": 1347, 
            "text": "Neprobíhala snad takto velikonoční večeře vzkříšeného Ježíše s jeho učedníky? Cestou jim vysvětloval Písma, pak s nimi zasedl ke stolu, „vzal chléb, pronesl nad ním požehnání, rozlámal ho a podával jim“ (Lk 24,30). (Srov. Lk 24,13-35.)\n"
        }, 
        {
            "chapter": 22, 
            "caption": "PRŮBĚH SLAVENÍ", 
            "refs": "1140,1548", 
            "id": 1348, 
            "text": "<i>Všichni se shromáždí</i>. Křesťané se scházejí na jedno místo k eucharistickému shromáždění. V jejich čele je sám Kristus, který je hlavní osobou eucharistie. Je veleknězem Nové smlouvy. On sám neviditelně předsedá každé eucharistické oběti. Biskup nebo kněz předsedá shromáždění právě proto, že ho zastupuje (tím, že jedná „in persona Christi capitis“), zosobňuje Krista jako hlavu, ujímá se slova po čteních, přijímá obětní dary a pronáší eucharistickou modlitbu. Všichni se činně podílejí na slavení, každý svým způsobem: lektoři, ti, kteří přinášejí obětní dary, ti, kteří rozdávají přijímání, a všechen lid, který projevuje svou účast skrze „Amen“.\n"
        }, 
        {
            "chapter": 22, 
            "caption": "", 
            "refs": "1148", 
            "id": 1349, 
            "text": "<i>Bohoslužba slova</i> zahrnuje „spisy proroků“, to je Starý zákon, a „paměti apoštolů“, neboli jejich listy a evangelia; jež vybízí přijmout toto slovo „jako slovo Boží, jímž skutečně je“ (1 Sol 2,13), a uskutečňovat je, následují přímluvy za všechny lidi, podle apoštolova slova: „První věc, ke které vybízím, je tato: ať se konají modlitby prosebné, přímluvné i děkovné za všechny lidi, za krále a za všechny, kdo mají moc“ (1 Tim 2,1-2).\n"
        }, 
        {
            "chapter": 22, 
            "caption": "", 
            "refs": "1359,614", 
            "id": 1350, 
            "text": "<i>Předložení obětních darů</i> (offertorium). Přinášejí se někdy v průvodu, chléb a víno, které kněz bude jménem Krista obětovat v eucharistické oběti, v níž se stanou jeho tělem a jeho krví. Je to úkon samého Krista při Poslední večeři, „když vzal chléb a kalich“. „Jen církev může přinášet Stvořiteli tuto čistou oběť tím, že mu s díkůvzdáním obětuje to, co pochází z jeho stvoření.“ (Sv. Irenej z Lyonu, <i>Adversus haereses</i>, 4, 18, 4; srov. Mal 1,11) Přinášení darů a jejich kladení na oltář přebírá Melchizedechův úkon a klade Stvořitelovy dary do Kristových rukou. On pak ve své oběti přivádí k dokonalosti všechny lidské pokusy přinášet oběti.\n"
        }, 
        {
            "chapter": 22, 
            "caption": "", 
            "refs": "1397,2186", 
            "id": 1351, 
            "text": "Křesťané již od prvních dob přinášejí spolu s chlebem a vínem pro eucharistii i své dary, aby je rozdělili mezi ty, kteří jsou v nouzi. Tento zvyk konat <i>sbírku</i> (Srov. 1 Kor 16,1.), stále časový, má svůj podnět v příkladu Krista, který se stal chudým, aby nás obohatil (Srov. 2 Kor 8,9.): </p><p><small>„Majetní a ti, kdo chtějí, dobrovolně dávají, co kdo chce, a co se vybere, uloží se u představeného. Ten pak podporuje sirotky, vdovy a ty, kdo mají nouzi kvůli nemoci nebo z jiného důvodu; a také vězně a cizince, kteří žijí mezi námi: zkrátka, stará se o každého, kdo je v nouzi.“ (Sv. Justin. <i>Apologiae</i>, 1, 67.)</small>\n"
        }, 
        {
            "chapter": 22, 
            "caption": "", 
            "refs": "559", 
            "id": 1352, 
            "text": "<i>Anafora</i>. Eucharistickou modlitbou, modlitbou díkůvzdání a proměňování se dostáváme k srdci a k vrcholu bohoslužby:</p><p><i>V prefaci</i> církev vzdává díky Otci, skrze Krista v Duchu svatém, za všechna jeho díla, za stvoření, vykoupení i posvěcení. Tím se celé společenství spojuje s nepřetržitou chválou, kterou nebeská církev, andělé a všichni svatí zpívají třikrát svatému Bohu.\n"
        }, 
        {
            "chapter": 22, 
            "caption": "", 
            "refs": "1105,1375", 
            "id": 1353, 
            "text": "<i>V epiklezi</i> prosí církev Otce, aby poslal svého svatého Ducha (nebo moc svého požehnání)(Srov. Římský misál, Římský kánon.) na chléb a víno, aby se jeho mocí staly tělem a krví Ježíše Krista, a aby ti, kdo se podílejí na eucharistii, byli jedno tělo a jeden duch (některé liturgické tradice kladou epiklezi po anamnezi).</p><p><i>V pronášení slov o ustanovení</i> účinnost Kristových slov a úkonů a moc Ducha svatého zpřítomňují svátostně jeho tělo a krev pod způsobami chleba a vína, jakož i jeho oběť přinesenou na kříži jednou provždy.\n"
        }, 
        {
            "chapter": 22, 
            "caption": "", 
            "refs": "1103,954", 
            "id": 1354, 
            "text": "<i>V anamnezi</i>, která následuje, připomíná církev utrpení, zmrtvýchvstání a slavný návrat Ježíše Krista; předkládá Otci oběť jeho Syna, který nás s ním smiřuje.</p><p><i>V přímluvách</i> dává církev najevo, že se eucharistie slaví ve společenství s celou nebeskou i pozemskou církví živých i mrtvých a ve společenství s pastýři církve, s papežem, diecézním biskupem, s jeho kněžstvem a jáhny a se všemi biskupy světa a s jejich církvemi.\n"
        }, 
        {
            "chapter": 22, 
            "caption": "", 
            "refs": "1382,1327", 
            "id": 1355, 
            "text": "<i>Při přijímání</i>, jemuž předchází modlitba Páně a lámání chleba, dostávají věřící „nebeský chléb“ a „kalich spásy“, tělo a krev Krista, který se dal „za život světa“ (Jan 6,51).</p><p><small>Protože tento chléb a toto víno byly podle tradičního vyjádření „proměněny modlitbou díkůvzdání (eucharistie)“ (Sv. Justin, <i>Apologiae</i>, 1,65.), „nazýváme tento pokrm eucharistie a nikomu není dovoleno, aby se jí účastnil, leč tomu, kdo věří, že naše učení je pravdivé, kdo se očistil koupelí na odpuštění hříchů a k znovuzrození a kdo žije tak, jak učil Kristus“. (Sv. Justin, <i>Apologiae</i>, 1,66.)</small>\n"
        }, 
        {
            "chapter": 22, 
            "caption": "<b>V. Svátostná oběť: díkůvzdání, památka, přítomnost</b>", 
            "refs": "", 
            "id": 1356, 
            "text": "Slaví-li křesťané eucharistii již od počátků a ve formě, která se při velké rozmanitosti dob a liturgií v podstatě nezměnila, pak je to proto, že se cítíme vázáni příkazem Pána, daným v předvečer jeho utrpení: „To čiňte na mou památku“ (1 Kor 11,24-25).\n"
        }, 
        {
            "chapter": 22, 
            "caption": "", 
            "refs": "", 
            "id": 1357, 
            "text": "Tento Pánův příkaz plníme tím, že slavíme <i>památku jeho oběti</i>. Tímto úkonem <i>obětujeme</i> Otci to, co nám dal: dary stvoření, chléb a víno, které se mocí Ducha svatého a slovy Kristovými staly jeho tělem a krví: tímto způsobem se Kristus stal skutečně a tajemně <i>přítomný</i>.\n"
        }, 
        {
            "chapter": 22, 
            "caption": "", 
            "refs": "", 
            "id": 1358, 
            "text": "Musíme tedy eucharistii považovat<br>— za díkůvzdání a chválu <i>Otci</i>;<br>— za obětní památku <i>Krista</i> a jeho Těla;<br>— za přítomnost Krista mocí jeho slova a jeho <i>Ducha</i>.\n"
        }, 
        {
            "chapter": 22, 
            "caption": "DÍKŮVZDÁNÍ A CHVÁLA OTCI", 
            "refs": "293", 
            "id": 1359, 
            "text": "Eucharistie, svátost naší spásy, kterou Kristus zjednal na kříži, je také obětí chvály a díkůvzdání za dílo stvoření. V eucharistické oběti je celé stvoření, které Bůh miluje, představeno Otci prostřednictvím Kristovy smrti a zmrtvýchvstání. Církev může skrze Krista přinášet oběť chvály a díkůvzdání za všechno, co Bůh ve stvoření a v lidstvu učinil dobrého, krásného a spravedlivého.\n"
        }, 
        {
            "chapter": 22, 
            "caption": "", 
            "refs": "1083", 
            "id": 1360, 
            "text": "Eucharistie je obětí díků Otci, požehnáním, kterým církev vyjadřuje svou vděčnost Bohu za všechna jeho dobrodiní, za všechno, co vykonal skrze stvoření, vykoupení a posvěcení. Eucharistie znamená především díkůvzdání.\n"
        }, 
        {
            "chapter": 22, 
            "caption": "", 
            "refs": "", 
            "id": 1361, 
            "text": "Eucharistie je také obětí chvály, kterou církev zpívá slávu Bohu jménem celého stvoření. Taková oběť chvály je možná jedině skrze Krista: on spojuje věřící se svou osobou, se svou chválou a se svou prosbou, takže oběť chvály Otci je přinášena <i>skrze Krista</i> a <i>s ním</i>, aby byla přijata <i>v něm</i>.\n"
        }, 
        {
            "chapter": 22, 
            "caption": "PAMÁTKA KRISTOVY OBĚTI A JEHO TĚLA, CÍRKVE", 
            "refs": "1103", 
            "id": 1362, 
            "text": "Eucharistie je památka Kristovy velikonoční oběti, zpřítomnění a svátostné obětování jeho jediné oběti v liturgii církve, která je jeho tělem. Ve všech eucharistických modlitbách, po slovech ustanovení, nacházíme modlitbu, která se nazývá <i>anamneze</i> nebo památka.\n"
        }, 
        {
            "chapter": 22, 
            "caption": "", 
            "refs": "1099", 
            "id": 1363, 
            "text": "<i>Památka</i>, podle Písma svatého, není pouze vzpomínka na minulé události, nýbrž hlásání velkolepých děl, které Bůh učinil pro lidi (Srov. Ex 13,3.). Liturgická oslava těchto událostí je jistým způsobem zpřítomňuje a aktualizuje. Právě tak chápe Izrael své osvobození z Egypta: kdykoliv se slaví velikonoce, událost exodu (odchodu z Egypta) se zpřítomňuje ve vědomí věřících, aby s nimi srovnali svůj život.\n"
        }, 
        {
            "chapter": 22, 
            "caption": "", 
            "refs": "611,1085", 
            "id": 1364, 
            "text": "V Novém zákoně dostává památka nový význam. Když církev slaví eucharistii, koná památku Kristovy velikonoční oběti a ta se zpřítomní: oběť, kterou Kristus přinesl jednou provždy na kříži, zůstává vždy časová (Srov. Žid 7,25-27.): „Kdykoli se slaví na oltáři oběť kříže, v níž je ‘obětován náš velikonoční beránek, Kristus’, uskutečňuje se dílo našeho vykoupení.“ (2. vatikánský koncil, LG 3.)\n"
        }, 
        {
            "chapter": 22, 
            "caption": "", 
            "refs": "2100,1846", 
            "id": 1365, 
            "text": "Jako památka Kristovy velikonoční oběti <i>je eucharistie také obětí</i>. Obětní ráz eucharistie se projevuje v samotných slovech ustanovení: „To je mé tělo, které se za vás vydává“, a „tento kalich je nová smlouva zpečetěná mou krví, která se za vás prolévá“ (Lk 22,19-20). Kristus dává v eucharistii totéž tělo, které za nás vydal na kříži, tutéž krev, kterou prolil „za všechny na odpuštění hříchů“ (Mt 26,28).\n"
        }, 
        {
            "chapter": 22, 
            "caption": "", 
            "refs": "613", 
            "id": 1366, 
            "text": "Eucharistie je tedy obětí, protože <i>zpřítomňuje</i> oběť kříže, protože je její <i>památkou</i> a protože <i>přivlastňuje</i> její ovoce:</p><p><small>„[Kristus] Bůh a náš Pán předtím, než se obětoval Bohu Otci jednou provždy svou smrtí na oltáři kříže, aby (jim) zjednal věčné vykoupení; vzhledem k tomu, že jeho kněžství nemělo vyhasnout jeho smrtí (Žid 7,24.27), při Poslední večeři, v noci, kdy byl zrazen (1 Kor 11,23), [chtěl] zanechat církvi, své milované nevěstě, viditelnou oběť (jak vyžaduje lidská přirozenost), kterou by byla zpřítomňována ona oběť krvavá, kterou měl přinést jednou provždy na kříži a jejíž památka by se prodlužovala až do konce světa (1 Kor 11,23); spasitelná síla téže oběti by se pak vylévala na odpuštění hříchů, kterých se každodenně dopouštíme.“ (Tridentský koncil: DS 1740.)</small>\n"
        }, 
        {
            "chapter": 22, 
            "caption": "", 
            "refs": "1545", 
            "id": 1367, 
            "text": "Kristova oběť a oběť eucharistie je <i>jedna jediná oběť</i>: „Vždyť jde o jednu a tutéž oběť a sám Ježíš ji přináší skrze službu kněží, on, který jednoho dne obětoval na kříži sám sebe: různý je pouze způsob, jímž se oběť přináší.“ „A protože v této božské oběti, která se koná ve mši svaté, je přítomen a nekrvavým způsobem obětován sám Kristus, který se obětoval jen jedenkrát krvavým způsobem na oltáři kříže …, [je] tato oběť vpravdě smírnou obětí.“ (Tridentský koncil: DS 1743.)\n"
        }, 
        {
            "chapter": 22, 
            "caption": "", 
            "refs": "618,2031,1109", 
            "id": 1368, 
            "text": "<i>Eucharistie je také obětí církve</i>. Církev, jež je Kristovým tělem, má účast na oběti své Hlavy. Je s Kristem sama celá obětována. Spojuje se s jeho přímluvou u Otce za všechny lidi. V eucharistii se stává Kristova oběť také obětí údů jeho Těla. Život věřících, jejich chvála, jejich utrpení, jejich modlitba, jejich práce jsou spojeny s Kristovou chválou a modlitbou, s jeho utrpením a prací i s jeho bezvýhradnou obětí, a tím získávají novou hodnotu. Kristova oběť, přítomná na oltáři, poskytuje všem generacím křesťanů možnost být spojeni s jeho obětí.</p><p><small>V katakombách je často církev znázorňována jako modlící se žena s rozepjatými pažemi v modlitebním postoji. Jako Kristus rozepjal své ruce na kříži, tak skrze něho, s ním a v něm se církev obětuje a prosí za všechny lidi.</small>\n"
        }, 
        {
            "chapter": 22, 
            "caption": "", 
            "refs": "834,882,1561,1566", 
            "id": 1369, 
            "text": "<i>Celá církev je spojena s Kristovou obětí a s jeho přímluvou</i>. Papež, pověřený Petrovou službou v církvi, je spojen s každým slavením eucharistie, v níž je jmenován jako znamení a jako služebník jednoty všeobecné církve. <i>Místní biskup</i> je vždy odpovědný za eucharistii, i když jí předsedá nějaký <i>kněz</i>; připomíná se při ní jeho jméno, aby se vyjádřilo, že biskup předsedá místní církvi uprostřed svého kněžstva a za přispění <i>jáhnů</i>. Společenství opět prosí za všechny služebníky, kteří pro ně a s ním přinášejí eucharistickou oběť.</p><p><small>„Ať se považuje za platnou jen ta eucharistie, kterou slaví biskup nebo ten, koho on sám pověřil.“ (Sv. Ignác Antiochijský, <i>Epistula ad Smyrnaeos</i>, 8, 1.)</small></p><p><small>„Služba kněží však duchovní oběť věřících dovršuje ve spojení s obětí Krista, jediného prostředníka; tato oběť se rukama kněží jménem celé církve podává nekrvavě a svátostně v eucharistii, dokud sám Pán nepřijde.“ (2. vatikánský koncil, PO 2.)</small>\n"
        }, 
        {
            "chapter": 22, 
            "caption": "", 
            "refs": "956,969", 
            "id": 1370, 
            "text": "S Kristovou obětí se nespojují jen údy, které jsou ještě na zemi, nýbrž i ty, které už jsou <i>v nebeské slávě</i>. Církev totiž přináší eucharistickou oběť ve společenství s nejsvětější Pannou Marií, kterou výslovně připomíná, stejně jako se všemi svatými a světicemi. Církev je v eucharistii s Marií jako u paty kříže, spojená s Kristovou obětí a přímluvou.\n"
        }, 
        {
            "chapter": 22, 
            "caption": "", 
            "refs": "958,1689,1032", 
            "id": 1371, 
            "text": "Eucharistická oběť se přináší také <i>za zesnulé věřící</i>, „kteří zemřeli v Kristu a nejsou ještě úplně očištěni“ (Tridentský koncil: DS 1743.), aby mohli vstoupit do Kristova světla a pokoje:</p><p><small>„Pochovejte toto tělo kdekoli a nedělejte si s tím starost. Jen o to vás prosím, tam, kde budete, pamatujte na mě u oltáře Páně.“ (Svatá Monika před svou smrtí adresovala tato slova sv. Augustinovi a jeho bratrovi; srov. sv. Augustin, <i>Confessiones</i> /Vyznání/, 9,11,27; viz Denní modlitba církve, 2. čtení 27. srpna.)</small></p><p><small>„Pak [v anafoře] prosíme také za svaté otce a biskupy a vůbec za všechny, kteří zesnuli před námi, a jsme přesvědčeni, že to velmi prospívá duším, za které je přednášena prosba během svaté, tak úžasné oběti … Přednášíme-li Bohu modlitby za zemřelé, i když byli hříšníky … představujeme Krista obětovaného za naše hříchy, snažíce se o to, aby Bůh přítel lidí, se stal shovívavý k nim i k nám.“ (Sv. Cyril Jeruzalémský, <i>Catecheses mystagogicae</i>, 5,9.10: PG 30,1116B-1117A.)</small>\n"
        }, 
        {
            "chapter": 22, 
            "caption": "", 
            "refs": "1140", 
            "id": 1372, 
            "text": "Svatý Augustin obdivuhodně shrnul tuto nauku, jež nás vybízí ke stále hlubší účasti na oběti našeho Spasitele, kterou slavíme v eucharistii:</p><p><small>„Celá vykoupená obec, tj. shromáždění a společenství svatých, je obětována jako obecná oběť Bohu skrze Velekněze, který obětoval také sám sebe v umučení za nás, abychom byli tělem tak veliké hlavy, když přijal podobu služebníka … To je oběť křesťanů“ „I když je nás mnoho, jsme jediným tělem v Kristu“ (Řím 12,5). Té oběti se také církev zúčastňuje ve svátosti oltářní, věřícím známé, kterou se naznačuje, že v té věci, kterou obětuje, se obětuje sama.“ (Sv. Augustin, <i>De civitate Dei</i>, 10, 6.)</small>\n"
        }, 
        {
            "chapter": 22, 
            "caption": "PŘÍTOMNOST KRISTA SKRZE MOC JEHO SLOVA A DUCHA SVATÉHO", 
            "refs": "1088", 
            "id": 1373, 
            "text": "„Kristus Ježíš přece zemřel, ano i z mrtvých vstal, je po Boží pravici a přimlouvá se za nás!“ (Řím 8,34). Je ve své církvi přítomen mnoha způsoby (Srov. 2. vatikánský koncil, LG 48.): ve svém slově, v modlitbě církve, tam, „kde jsou dva nebo tři shromážděni“ v jeho „jménu“ (Mt 18,20), v chudých, nemocných, ve vězních (Srov. Mt 25,31-46.), ve svátostech, jejichž je původcem, v mešní oběti a v osobě služebníka. Ale „<i>zejména pod eucharistickými způsobami</i>“. (2. vatikánský koncil, SC 7.)\n"
        }, 
        {
            "chapter": 22, 
            "caption": "", 
            "refs": "1211", 
            "id": 1374, 
            "text": "Způsob Kristovy přítomnosti pod eucharistickými způsobami je jedinečný. Díky němu stojí eucharistie nad všemi svátostmi a je „jakýmsi vyvrcholením duchovního života a cílem, k němuž směřují všechny svátosti“ (Sv. Tomáš Akvinský, <i>Summa theologiae</i>, III, 73, 3.). V Nejsvětější svátosti oltářní je „obsaženo <i>opravdu, skutečně a podstatně</i> tělo a krev našeho Pána Ježíše Krista, s duší a božstvím, a tedy naprosto <i>celý Kristus</i>“ (Tridentský koncil: DS 1651.). „Tato přítomnost se nazývá ‘skutečná’ ne výlučně, jako by ostatní nebyly ‘skutečné’, ale je to přítomnost vynikající, protože je <i>podstatná</i>, tj. že tímto způsobem je přítomen Kristus, Bůh a člověk, naprosto celý.“ (Pavel VI., encyklika <i>Mystérium fidei</i>.)\n"
        }, 
        {
            "chapter": 22, 
            "caption": "", 
            "refs": "1105,1128,298", 
            "id": 1375, 
            "text": "Kristus se stává přítomný v této svátosti <i>proměněním</i> chleba a vína ve své tělo a ve svou krev. Církevní otcové vždy rozhodně vyjadřovali víru církve v účinnost Kristových slov a působení Ducha svatého, díky nimž nastává toto proměnění. Svatý Jan Zlatoústý například tvrdí:</p><p><small>„Nezpůsobí to člověk, že se obětní dary stanou Kristovým tělem a krví, nýbrž sám Kristus, který byl za nás ukřižován. Kněz jako Kristův zástupce pronáší slova, ale jejich moc a milost jsou Boží. <i>Toto je moje tělo</i>, říká kněz a toto slovo proměňuje obětní dary.“ (Sv. Jan Zlatoústý, De proditione Judae homilia, 1, 6: PG 49, 380C.)</small></p><p>A svatý Ambrož o eucharistickém proměňování říká:</p><p><small>„Nejde o prvek vytvořený přírodou, nýbrž o podstatu způsobenou slovy proměňování, a účinnost proměňování je větší než přírodní účinnost, protože následkem proměňování se změní přirozenost … Kristovo slovo, jež mohlo stvořit z ničeho to, co dosud neexistovalo, nemůže snad přeměnit v jinou podstatu to, co už existuje? Dát novou přirozenost věcem není menší skutek než ji přeměnit.“ (Sv. Ambrož, <i>De mysteriis</i>, 9, 50: PL 16, 405.)</small>\n"
        }, 
        {
            "chapter": 22, 
            "caption": "", 
            "refs": "", 
            "id": 1376, 
            "text": "Tridentský koncil shrnuje katolickou víru prohlášením: „Protože Kristus, náš Vykupitel, řekl, že to, co obětoval pod způsobou chleba, je opravdu jeho tělo, bylo v Boží církvi vždy přesvědčení — a tento posvátný koncil to znovu prohlašuje — že konsekrací (proměňováním) chleba a vína nastává změna celé podstaty chleba v podstatu těla Krista, našeho Pána, a celé podstaty vína v podstatu jeho krve. Tuto změnu tedy katolická církev vhodně a přiléhavě nazývá <i>přepodstatnění</i>.“ (Tridentský koncil: DS 1642.)\n"
        }, 
        {
            "chapter": 22, 
            "caption": "", 
            "refs": "1178", 
            "id": 1377, 
            "text": "Kristova eucharistická přítomnost začíná ve chvíli proměňování a trvá, dokud existují eucharistické způsoby. Kristus je celý a celistvý přítomen v každé způsobě a v každé její části: proto lámání chleba nerozděluje Krista. (Srov. Tridentský koncil: DS 1641.)\n"
        }, 
        {
            "chapter": 22, 
            "caption": "", 
            "refs": "103,2628,1183", 
            "id": 1378, 
            "text": "<i>Úcta k eucharistii</i>. V mešní liturgii vyjadřujeme svou víru ve skutečnou přítomnost Krista pod způsobami chleba a vína mezi jiným pokleknutím nebo hlubokou úklonou na znamení klanění se Pánu. „Katolická církev vzdává tuto bohopoctu eucharistické svátosti nejen během mše svaté, nýbrž i mimo její slavení tím, že se svrchovanou pečlivostí uchovává proměněné hostie a vystavuje je k slavnostnímu uctívání křesťanských věřících a nosí je v průvodě s radostí křesťanského lidu.“ (Pavel VI., encyklika <i>Mysterium fidei</i>.)\n"
        }, 
        {
            "chapter": 22, 
            "caption": "", 
            "refs": "2691", 
            "id": 1379, 
            "text": "„Svatá zásoba“ (svatostánek) byla především určena k tomu, aby se v ní důstojně uchovávala eucharistie a aby mohla být donášena nemocným a nepřítomným mimo mši svatou. Tím, že církev prohloubila víru ve skutečnou přítomnost Krista v eucharistii, si uvědomila význam tiché adorace Pána, přítomného pod eucharistickými způsobami. Proto má být svatostánek umístěn na zvláště důstojném místě kostela a má být vybudován takovým způsobem, aby zdůrazňoval a ukazoval pravdu, že Kristus je skutečně přítomen v Nejsvětější svátosti.\n"
        }, 
        {
            "chapter": 22, 
            "caption": "", 
            "refs": "669,478,2715,156", 
            "id": 1380, 
            "text": "Je velmi případné, že Kristus chtěl zůstat přítomný pro svou církev tímto vpravdě jedinečným způsobem. Protože se chystal své učedníky opustit ve viditelné podobě, chtěl nám zůstavit svou svátostnou přítomnost; a protože se chystal obětovat se na kříži pro naši spásu, chtěl, abychom měli památku lásky, kterou nás miloval „až do krajnosti“ (Jan 13,1), až k darování svého života. A opravdu svou přítomností v eucharistii zůstává tajemně mezi námi jako ten, který nás miloval a který se za nás vydal (Srov. Gal 2,20.), a zůstává takto pod způsobami, které vyjadřují a sdělují tuto lásku:</p><p><small>„Církev i svět velmi potřebují eucharistickou úctu. Ježíš na nás čeká v této svátosti lásky. Nešetřme svým časem, abychom se s ním setkávali v adoraci, v rozjímání, plném víry a ochotném podávat zadostiučinění za těžké viny a zločiny světa. Kéž naše adorace nikdy nepřestává.“ (Jan Pavel II., list <i>Dominicae cenae</i>, 3.)</small>\n"
        }, 
        {
            "chapter": 22, 
            "caption": "", 
            "refs": "215", 
            "id": 1381, 
            "text": "„‘Nelze vnímat smysly, že je v této svátosti přítomno pravé tělo a pravá krev Krista’ — říká svatý Tomáš — ‘nýbrž pouze vírou, která se opírá o Boží autoritu’. Proto v komentáři k úryvku ze sv. Lukáše 22,19: ‘To je mé tělo, které se za vás vydává’, říká sv. Cyril: ‘Nepochybuj, zda je to pravda, ale spíše s vírou přijmi slova Spasitele: on nelže, protože on sám je pravda.’“ (Pavel VI., encyklika <i>Mysterium fidei</i>, která cituje sv. Tomáše Akvinského, <i>Summa theologiae</i>, III, 75, 1; srov. sv. Cyril Alexandrijský, <i>Commentarius in Lucam</i>, 22, 19: PG 72, 912.)</p><p>„Adoro te devote, latens Deitas …</p><p>Klaním se ti vroucně, skrytý Bože náš, jenž tu ve svátosti sebe ukrýváš: tobě srdcem svým se zcela poddávám, před tebou svou slabost, Bože, vyznávám.</p><p>Zrakem, hmatem, chutí tebe nevnímám a jen sluchem svým tě jistě poznávám. Věřím vše, co hlásal světu Kristus Pán, v něm je základ pravdy lidstvu všemu dán.“<br>(Sv. Tomáš Akvinský, hymnus Adoro te devote, AHMA 50, 589.)\n"
        }, 
        {
            "chapter": 22, 
            "caption": "<b>VI. Velikonoční hostina</b>", 
            "refs": "950", 
            "id": 1382, 
            "text": "Mše svatá je zároveň a neoddělitelně památka oběti, v níž se zpřítomňuje oběť na kříži a posvátná hostina společenství těla a krve Páně. Avšak slavení eucharistické oběti je zcela zaměřeno na důvěrné spojení věřících s Kristem ve svatém přijímání. Jít k přijímání znamená přijmout samotného Krista, který se za nás obětoval.\n"
        }, 
        {
            "chapter": 22, 
            "caption": "", 
            "refs": "1182", 
            "id": 1383, 
            "text": "<i>Oltář</i>, kolem něhož se církev shromažďuje ke slavení eucharistie, představuje obě dvě hlediska téhož tajemství: obětní oltář a stůl Páně, a to tím více, že křesťanský oltář je symbolem samého Krista, který je přítomen ve shromáždění svých věřících jako oběť přinesená za naše smíření a zároveň jako nebeský pokrm, který se nám dává. „Co jiného je oltář než obraz Kristova těla?“ — říká sv. Ambrož (Sv. Ambrož, <i>De sacramentis</i>, 5, 7: PL 16, 447C.), a jinde: „Oltář je obrazem těla Kristova a Kristovo tělo je na oltáři.“ (Sv. Ambrož, <i>De sacramentis</i>, 4, 7: PL 16, 437D.) Liturgie vyjadřuje tuto jednotu oběti a společenství mnoha modlitbami. Římská církev se například modlí ve své anafoře takto:</p><p><small>„V pokoře tě prosíme, všemohoucí Bože: Přikaž svému svatému andělu, ať ji přenese na tvůj nebeský oltář, před tvář tvé božské velebnosti. A nás všechny, kdo máme účast na tomto oltáři a přijmeme toto svaté tělo a krev tvého Syna, naplň veškerým nebeským požehnáním a milostí.“ (Římský misál, Římský kánon.)</small>\n"
        }, 
        {
            "chapter": 22, 
            "caption": "„VEZMĚTE A JEZTE Z TOHO VŠICHNI“: PŘIJÍMÁNÍ", 
            "refs": "2835", 
            "id": 1384, 
            "text": "Pán se k nám obrací s naléhavou výzvou, abychom ho přijímali v eucharistické svátosti: „Amen, amen, pravím vám: Když nebudete jíst tělo Syna člověka a pít jeho krev, nebudete mít v sobě život“ (Jan 6,53).\n"
        }, 
        {
            "chapter": 22, 
            "caption": "", 
            "refs": "1457", 
            "id": 1385, 
            "text": "Abychom odpověděli na tuto výzvu, musíme <i>se připravit</i> na tuto tak velikou a tak svatou chvíli. Svatý Pavel nás vybízí ke zpytování svědomí: „Kdo by tedy jedl chléb (Páně) nebo pil kalich Páně nehodně, proviní se proti tělu a krvi Páně. Proto musí člověk sám sebe zkoumat, a tak ať chléb jí a z kalicha pije. Kdo totiž jí a pije, a tělo (Páně) nerozlišuje (od obyčejného chleba), jí a pije si odsouzení“ (1 Kor 11,27-29). Kdo si je vědom, že se dopustil těžkého hříchu, musí přijmout svátost pokání, dříve než přistoupí k přijímání.\n"
        }, 
        {
            "chapter": 22, 
            "caption": "", 
            "refs": "732", 
            "id": 1386, 
            "text": "Tváří v tvář velikosti této svátosti věřící nemůže než opakovat pokorně a s vroucí vírou setníkovu prosbu (Srov. Mt 8,8.): „Pane, nezasloužím si, abys ke mně přišel, ale řekni jen slovo a má duše bude uzdravena.“ (Římský misál, Obřad přijímání.) V „Božské liturgii“ svatého Jana Zlatoústého se věřící modlí v témž duchu:</p><p><small>„Ó, Boží Synu, dej mi dnes účast na tvé mystické hostině. Neprozradím tvé tajemství tvým nepřátelům ani ti nedám Jidášův polibek, ale jako lotr po pravici ti říkám: Rozpomeň se na mne, Pane, až budeš ve svém království.“ (Liturgie sv. Jana Zlatoústého, Příprava na přijímání.)</small>\n"
        }, 
        {
            "chapter": 22, 
            "caption": "", 
            "refs": "2043", 
            "id": 1387, 
            "text": "Aby se věřící vhodně připravili na přijetí této svátosti, zachovávají půst předepsaný v jejich církvi (Srov. CIC, kán. 919.). Tělesný postoj (chování, šaty) má vyjadřovat úctu, slavnostní ráz a radost této chvíle, v níž se Kristus stává naším hostem.\n"
        }, 
        {
            "chapter": 22, 
            "caption": "", 
            "refs": "", 
            "id": 1388, 
            "text": "Odpovídá to samotnému významu eucharistie, když věřící <i>přijímají</i>, kdykoliv jsou na mši svaté (Srov. CIC, kán. 917). Věřící mohou přijmout Nejsvětější svátost nejvýše dvakrát v tomtéž dni (Papežská komise pro autentickou interpretaci Kodexu kanonického práva, <i>Responsa ad proposita dubia</i>, 1: AAS 76 [1984]), mají-li ovšem požadované předpoklady (Srov. CIC, kán. 916.): „Velmi se doporučuje dokonalejší účast na mši svaté v tom smyslu, že věřící po kněžském přijímání přijímají také tělo Páně z téže oběti.“ (2. vatikánský koncil, SC 55.)\n"
        }, 
        {
            "chapter": 22, 
            "caption": "", 
            "refs": "2042,2837", 
            "id": 1389, 
            "text": "Církev ukládá věřícím, aby se o nedělích a svátcích účastnili božské liturgie (Srov. 2. vatikánský koncil, OE 15.) a aby přijímali alespoň jednou za rok eucharistii, pokud možno ve velikonočním období (Srov. CIC, kán. 920.), a aby na ni byli připraveni svátostí pokání. Církev však vřele doporučuje věřícím, aby přijímali eucharistii v neděli a ve sváteční dny nebo ještě častěji, ano i každý den.\n"
        }, 
        {
            "chapter": 22, 
            "caption": "", 
            "refs": "", 
            "id": 1390, 
            "text": "Protože Kristus je svátostně přítomen pod každou způsobou, přijímání jen pod jednou způsobou chleba umožňuje přijmout celé ovoce eucharistické milosti. Z pastoračních důvodů se v latinském obřadu tento způsob přijímání právoplatně ustálil jako nejběžnější. Nicméně „plněji je vyjádřeno svátostné znamení při svatém přijímání, když se podává pod obojí způsobou, neboť v této formě dokonaleji vyniká znamení eucharistické hostiny“ (Všeobecné pokyny k Římskému misálu, 240.). To je obvyklá forma přijímání ve východních obřadech.\n"
        }, 
        {
            "chapter": 22, 
            "caption": "OVOCE PŘIJÍMÁNÍ", 
            "refs": "460,521", 
            "id": 1391, 
            "text": "<i>Přijímáním vzrůstá naše spojení s Kristem</i>. Přijímat tělo Páně přináší jako hlavní plod důvěrné spojení s Ježíšem Kristem. Pán totiž řekl: „Kdo jí mé tělo a pije mou krev, zůstává ve mně a já v něm“ (Jan 6,56). Život v Kristu má svůj základ v eucharistické hostině: „Jako mne poslal živý Otec a já žiji z Otce, tak i ten, kdo jí mne, bude žít ze mne“ (Jan 6,57).</p><p><small>„Když o svátcích Pána věřící přijímají tělo Syna, zvěstují si navzájem radostnou zvěst, že je nám darován závdavek života, jako když anděl řekl Marii Magdalské: ‘Kristus vstal z mrtvých!’ Opravdu již nyní život a vzkříšení jsou uděleny tomu, kdo přijímá Krista.“ (Fanqíth, Syrsko-antiochijské officium, svazek I, mezidobí, 237a-b.)</small>\n"
        }, 
        {
            "chapter": 22, 
            "caption": "", 
            "refs": "1212,1524", 
            "id": 1392, 
            "text": "Co působí hmotný pokrm v našem tělesném životě, to podivuhodným způsobem uskutečňuje přijímání v našem duchovním životě. Přijímání těla vzkříšeného Krista, „Duchem svatým oživovaného a oživujícího“ (2. vatikánský koncil, PO 5.), uchovává, rozmnožuje a obnovuje milost přijatou při křtu a dává jí růst. Růst křesťanského života vyžaduje, aby byl živen eucharistickým přijímáním, chlebem našeho putování až do chvíle smrti, kdy nám bude dán jako pokrm na cestu (viatikum).\n"
        }, 
        {
            "chapter": 22, 
            "caption": "", 
            "refs": "613", 
            "id": 1393, 
            "text": "<i>Přijímání nás odděluje od hříchu</i>. Kristovo tělo, které přijímáme ve svatém přijímání, „se vydalo za nás“, a krev, kterou pijeme, „byla prolita za mnohé na odpuštění hříchů“. Proto nás eucharistie nemůže spojit s Kristem, aniž by nás zároveň neočistila od spáchaných hříchů a nechránila nás proti hříchům budoucím:</p><p><small>„‘Kdykoliv totiž jíte tento chléb a pijete tento kalich, zvěstujete smrt Páně.’ (Srov. 1 Kor 11,26.) Zvěstujeme-li smrt, zvěstujeme odpuštění hříchů. Jestliže pokaždé, když se prolévá jeho krev, prolévá se na odpuštění hříchů, musím ji vždycky přijímat, protože mi vždycky odpouští hříchy. Já, který hřeším, musím stále užívat léku.“ (Sv. Ambrož, <i>De sacramentis</i>, 4, 28: PL 16, 446A.)</small>\n"
        }, 
        {
            "chapter": 22, 
            "caption": "", 
            "refs": "1863,1436", 
            "id": 1394, 
            "text": "Jako tělesný pokrm slouží k tomu, aby obnovil ztracené síly, tak eucharistie posiluje lásku, která má v každodenním životě sklon slábnout; takto oživovaná láska <i>zahlazuje všední hříchy</i> (Srov. tridentský koncil: DS 1638.). Když se nám Kristus dává, oživuje naši lásku a dává nám schopnost zbavit se nezřízeného lpění na tvorech a zakořenit se v něm:</p><p><small>„Protože tedy Kristus za nás zemřel z lásky, pak kdykoli při mešní oběti konáme památku jeho smrti, žádáme o lásku skrze příchod svatého Ducha. Pokorně si vyprošujeme, abychom právě pro lásku, s níž se Kristus dal za nás ukřižovat, i my mohli tím, že přijmeme milosti Ducha svatého, považovat svět za ukřižovaný pro nás a nás za ukřižované pro svět … A protože jsme obdrželi dar lásky, umírejme hříchu a žijme pro Boha.“ (Sv. Fulgencius z Ruspe, <i>Contra gesta Fabiani</i>, 28, 17: PL 65, 789: srov. Denní modlitba církve, 2. čtení pondělí 28. týdne v liturgickém mezidobí.)</small>\n"
        }, 
        {
            "chapter": 22, 
            "caption": "", 
            "refs": "1855,1446", 
            "id": 1395, 
            "text": "Toutéž láskou, kterou v nás zažíhá, nás eucharistie do budoucna <i>uchovává před smrtelnými hříchy</i>. Čím více máme účast na Kristově životě a čím více roste naše přátelství s Kristem, tím nesnadněji se od něho oddělíme smrtelným hříchem. Eucharistie není zaměřena na odpuštění smrtelných hříchů. To přísluší svátosti pokání. Eucharistie je naopak vlastní být svátostí těch, kdo jsou v plném společenství církve.\n"
        }, 
        {
            "chapter": 22, 
            "caption": "", 
            "refs": "1118,1267,790,1064", 
            "id": 1396, 
            "text": "<i>Jednota mystického těla: eucharistie utváří církev</i>. Ti, kdo přijímají eucharistii, jsou mnohem úžeji spojeni s Kristem. Stejným poutem je Kristus spojuje se všemi věřícími v jednom jediném těle: v církvi. Přijímání obnovuje, posiluje a prohlubuje toto přivtělení k církvi, které již bylo uskutečněno prostřednictvím křtu. Křtem jsme byli povoláni utvořit jedno jediné tělo (Srov. 1 Kor 12,13.). Eucharistií se naplňuje toto povolání: „Kalich požehnání, který žehnáme — není to účast v Kristově krvi? Chléb, který lámeme — není to účast v Kristově těle? Protože je to jeden chléb, tvoříme jedno tělo, i když je nás mnoho, neboť všichni máme účast na jednom chlebě“ (1 Kor 10,16-17):</p><p><small>„Jste-li tělo Kristovo a jeho údy, je na oltáři Páně předkládáno vaše tajemství a vy přijímáte své tajemství. Odpovíte ‘Amen’ („Ano, tak tomu je!“) na to, co přijímáte, a touto svou odpovědí to podepisujete. Vždyť se ti říká: ‘Tělo Kristovo’, a ty odpovídáš: ‘Amen’. Buď tedy údem Kristovým, aby tvé Amen bylo upřímné.“ (Sv. Augustin, <i>Sermones</i>, 272: PL 38, 1247.)</small>\n"
        }, 
        {
            "chapter": 22, 
            "caption": "", 
            "refs": "2449", 
            "id": 1397, 
            "text": "<i>Eucharistie zavazuje ve vztahu k chudým</i>. Abychom přijímali v pravdě Kristovo tělo a krev, jež byly za nás vydány, musíme poznávat Krista v nejchudších, v jeho bratřích (Srov. Mt 25,40.):</p><p><small>„Tys pil krev Páně a nepoznáváš svého bratra. Zneuctíváš právě tento stůl tím, že si myslíš, že není hoden podílet se na tvém pokrmu ten, který byl uznán hodným účastnit se tohoto stolu. Bůh tě zbavil všech tvých hříchů a pozval tě na tuto hostinu. A ty ses ani potom nestal milosrdnějším.“ (Sv. Jan Zlatoústý, <i>Homiliae in primam ad Corinthios</i>, 27, 5: PG 61, 230.)</small>\n"
        }, 
        {
            "chapter": 22, 
            "caption": "", 
            "refs": "817", 
            "id": 1398, 
            "text": "<i>Eucharistie a jednota křesťanů</i>. Před velebnost této svátosti svatý Augustin zvolá: „<i>Ó, svátosti zbožnosti! Ó, znamení jednoty! Ó, pouto lásky!</i>“ (Sv. Augustin, <i>In Evangelium Iohannis tractatus</i>, 26, 13; srov. 2. vatikánský koncil, SC 47) Čím bolestněji se pociťují rozdělení církve, která zabraňují společné účasti na stolu Páně, tím naléhavější jsou modlitby k Pánu za to, aby nadešly dny úplné jednoty těch, kteří v něho věří.\n"
        }, 
        {
            "chapter": 22, 
            "caption": "", 
            "refs": "838", 
            "id": 1399, 
            "text": "Východní církve, které nejsou v plném společenství s katolickou církví, slaví eucharistii s velikou láskou. „Jelikož tyto církve, i když odloučené, mají pravé svátosti a především, vlivem apoštolském posloupnosti, mají kněžství a eucharistii, které je s námi dosud těsně pojí.“ (2. vatikánský koncil, UR 15.) Jakési společenství ‘in sacris’, ve svatých věcech, tedy v eucharistii, „za vhodných okolností a se souhlasem církevní autority je nejen možné, ale dokonce se doporučuje“. (2. vatikánský koncil, UR 15; srov. CIC, kán. 884, 3.)\n"
        }, 
        {
            "chapter": 22, 
            "caption": "", 
            "refs": "1536", 
            "id": 1400, 
            "text": "Církevní společenství vzniklá z reformace, odloučená od katolické církve, „neuchovala původní a úplnou podstatu eucharistického tajemství, především proto, že jim chybí svátost kněžství“ (2. vatikánský koncil, UR 22.). A z tohoto důvodu není pro katolickou církev možné vzájemné eucharistické přijímání s těmito společenstvími. Nicméně když tato společenství „při večeře Páně připomínají jeho smrt a vzkříšení, vyznávají, že je to znamení života ve společenství s Kristem, a očekávají jeho slavný příchod“. (2. vatikánský koncil, UR 22.)\n"
        }, 
        {
            "chapter": 22, 
            "caption": "", 
            "refs": "1483,1385", 
            "id": 1401, 
            "text": "Naskytne-li se závažná potřeba velké naléhavosti, mohou podle úsudku diecézního biskupa katoličtí kněží udělovat svátosti (eucharistii, pokání a pomazání nemocných) i jiným křesťanům, kteří nejsou v plném společenství s katolickou církví, ovšem jen když o to sami zcela dobrovolně požádají: v takových případech je nutné, aby projevili katolickou víru, pokud se týká těchto svátostí, a aby měli požadovanou dispozici. (Srov. CIC, kán. 884, 4.)\n"
        }, 
        {
            "chapter": 22, 
            "caption": "<b>VII. Eucharistie - „záruka budoucí slávy“</b>", 
            "refs": "1323,1130", 
            "id": 1402, 
            "text": "V jedné starobylé modlitbě církev oslavuje tajemství eucharistie: „Ó, svatá hostino, při níž se sytíme Kristem. Koná se památka jeho utrpení; mysl se naplňuje milostí a dává se nám záruka budoucí slávy.“ (Denní modlitba církve,\tantifona k „Magnificat“ v II. nešporách slavnosti Těla a krve Páně.) Je-li eucharistie památkou velikonoční oběti Pána, jestliže naší účastí na oltáři býváme naplněni „veškerým nebeským požehnáním a milostí“ (Římský misál, Římský kánon.), pak eucharistie také předjímá nebeskou slávu.\n"
        }, 
        {
            "chapter": 22, 
            "caption": "", 
            "refs": "671", 
            "id": 1403, 
            "text": "Při Poslední večeři sám Pán obrátil pozornost svých učedníků na naplnění velikonoční oběti v Božím království: „Pravím vám: Od této chvíle už nikdy nebudu pít z tohoto plodu vinné révy až do toho dne, kdy z nového (plodu) budu pít s vámi v království svého Otce“ (Mt 26,29)(Srov. Lk 22,18; Mk 14,25.). Kdykoliv církev slaví eucharistii, připomíná tento příslib a její pohled se obrací k „tomu, který přichází“ (Srov. Zj 1,4.). V modlitbě vzývá jeho příchod: „Marana tha“ (1 Kor 16,22 Vulg.), „Přijď, Pane Ježíši“ (Zj 22,20), „Kéž přijde tvá milost a kéž pomine tento svět!“ (Didaché, 10, 6.)\n"
        }, 
        {
            "chapter": 22, 
            "caption": "", 
            "refs": "1041,1038", 
            "id": 1404, 
            "text": "Církev ví, že již od nynějška Pán přichází ve své eucharistii a že je v ní přítomný uprostřed nás. Tato přítomnost je však skrytá. A proto slavíme eucharistii „a s nadějí očekáváme požehnaný příchod našeho Spasitele Ježíše Krista“ (Římský misál, embolismus po „Otče náš“; srov. Tit 2,13.) a prosíme o splnění naší naděje, „že s nimi budeme v tobě věčně žít a vidět tvou slávu; potom už nebude pláč, protože tě uvidíme tváří v tvář, a budeme ti podobni na věky, Bože náš, a věčně tě budeme chválit, skrze našeho Pána Ježíše Krista“. (Římský misál, III. eucharistická modlitba: modlitba ve mších za zemřelé.)\n"
        }, 
        {
            "chapter": 22, 
            "caption": "", 
            "refs": "1042,1000", 
            "id": 1405, 
            "text": "Nemáme bezpečnější záruku a zřejmější znamení této veliké naděje, těchto „nových nebes a nové země, kde bude mít svůj domov spravedlnost“ (2 Petr 3,13), než je právě eucharistie. Kdykoliv se totiž slaví toto tajemství, vždy „se uskutečňuje dílo našeho vykoupení“ (2. vatikánský koncil, LG 3.), a lámeme „tentýž chléb, který je lékem nesmrtelnosti, lékem, abychom nezemřeli, ale žili věčně v Ježíši Kristu“. (Sv. Ignác Antiochijský, <i>Epistula ad Ephesios</i>, 20, 2.)\n"
        }, 
        {
            "chapter": 22, 
            "caption": "<b>Souhrn</b>", 
            "refs": "", 
            "id": 1406, 
            "text": "<em>Ježíš říká: „Já jsem ten chléb živý, který sestoupil z nebe. Kdo bude jíst tento chléb, bude žít navěky … Kdo jí mé tělo a pije mou krev, má život věčný … zůstává ve mně a já v něm“ (Jan 6,51.54.56).</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1407, 
            "text": "<em>Eucharistie je srdce a vrchol života církve, protože zde Kristus přidružuje svou církev a všechny její údy ke své oběti chvály a díkůvzdání, přinesené jednou provždy na kříži; prostřednictvím této oběti vylévá milosti spásy na své tělo, jímž je církev.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1408, 
            "text": "<em>Součástí slavení eucharistie je vždy: hlásání Božího slova, díkůvzdání Bohu Otci za všechna jeho dobrodiní, především za dar jeho Syna, proměňování chleba a vína a účast na liturgické hostině prostřednictvím přijímání těla a krve Páně. Tyto prvky tvoří jediný a týž bohoslužebný úkon.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1409, 
            "text": "<em>Eucharistie je památka Kristovy velikonoční oběti, tedy díla spásy, uskutečněného Kristovým životem, smrtí a vzkříšením a zpřítomněného liturgickým úkonem.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1410, 
            "text": "<em>Eucharistickou oběť přináší sám Kristus, nejvyšší a věčný Velekněz Nové smlouvy, který jedná skrze službu kněží. A navíc je to sám Kristus, skutečně přítomný pod způsobami chleba a vína, který je obětním darem eucharistické oběti.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1411, 
            "text": "<em>Předsedat eucharistii a proměňovat chléb a víno, aby se staly tělem a krví Páně, mohou jen platně posvěcení kněží.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1412, 
            "text": "<em>Podstatná znamení eucharistické svátosti jsou: pšeničný chléb a víno z vinné révy, na které se svolává požehnání Ducha svatého a nad nimiž kněz pronáší slova proměňování, která vyslovil Ježíš během Poslední večeře: „Toto je mé tělo, které se za vás vydává … Toto je kalich mé krve …“</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1413, 
            "text": "<em>Skrze proměňování nastává přepodstatnění chleba a vína v tělo a krev Krista. Pod posvěcenými způsobami chleba a vína je přítomen sám Kristus, živý a oslavený, opravdu skutečně a podstatně, jeho tělo a jeho krev, s jeho duší a s jeho božstvím. (Srov. tridentský koncil: DS 1640; 1651.)</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1414, 
            "text": "<em>Jako oběť je eucharistie také přinášena na smír za hříchy živých i mrtvých, a proto abychom dostali od Boha duchovní nebo časná dobra.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1415, 
            "text": "<em>Kdo chce přijmout Krista v eucharistickém přijímání, musí být ve stavu milosti. Je-li si někdo vědom, že se dopustil smrtelného hříchu, nesmí přistoupit k přijímání, aniž by předtím dostal rozhřešení ve svátosti pokání.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1416, 
            "text": "<em>Svaté přijímání Kristova těla a krve zvětšuje v tom, kdo přijímá, spojení s Pánem, odpouští mu všední hříchy a chrání ho před těžkými hříchy. Vzhledem k tomu, že jsou posilovány svazky lásky mezi přijímajícím a Kristem, přijímání této svátosti posiluje jednotu církve, mystického těla Kristova.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1417, 
            "text": "<em>Církev vřele doporučuje věřícím, aby přijímali svaté přijímání, když se účastní eucharistické oběti; ukládá jim to za povinnost alespoň jednou za rok.</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1418, 
            "text": "<em>Protože v oltářní svátosti je přítomen sám Kristus, jsme povinni ji uctívat kultem adorace. Návštěva Nejsvětější svátosti „je důkazem vděčnosti, znamením lásky a patřičnou uznalostí vůči Kristu Pánu“. (Pavel VI., encyklika <i>Mysterium fidei</i>.)</em>\n"
        }, 
        {
            "chapter": 22, 
            "caption": "", 
            "refs": "", 
            "id": 1419, 
            "text": "<em>Protože Kristus přešel z tohoto světa k Otci, dává nám v eucharistii záruku budoucí slávy u sebe: účast na nejsvětější oběti nás ztotožňuje s jeho srdcem, je oporou našim silám během pouti tímto životem, dává nám toužit po věčném životě a spojuje nás už nyní s nebeskou církví, s Pannou Marií a všemi svatými.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1420, 
            "text": "Skrze svátosti uvedení do křesťanského života dostává člověk nový Kristův život. Nyní, v tomto životě, jej uchováváme „v hliněné nádobě“ (2 Kor 4,7). Nyní je ještě „s Kristem skrytý v Bohu“ (2 Kor 5,1), který je podroben utrpení, nemoci a smrti. Tento nový život Božího dítěte může být oslaben, ba dokonce ztracen hříchem.\n"
        }, 
        {
            "chapter": 23, 
            "caption": "", 
            "refs": "", 
            "id": 1421, 
            "text": "Pán Ježíš Kristus, lékař našich duší i našich těl, ten, který odpustil hříchy ochrnulému a vrátil mu tělesné zdraví, (Srov. Mk 2,1-12) chtěl, aby jeho církev pokračovala v síle Ducha svatého ve svém díle spásy a v uzdravování i u svých členů. To je cílem dvou svátostí uzdravování: svátosti pokání a pomazání nemocných.\n"
        }, 
        {
            "chapter": 23, 
            "caption": "<b>4. článek</b><br>SVÁTOST POKÁNÍ A SMÍŘENÍ", 
            "refs": "980", 
            "id": 1422, 
            "text": "„Ti, kdo přistupují ke svátosti pokání, dostávají od Božího milosrdenství odpuštění urážek, kterých se proti Bohu dopustili, a zároveň se smiřují s církví, kterou zranili svými hříchy a která svou láskou, příkladem a modlitbami pracuje na jejich obrácení.“ (2. vatikánský koncil, LG 11)\n"
        }, 
        {
            "chapter": 23, 
            "caption": "<b>I. Jak se nazývá tato svátost?</b>", 
            "refs": "1989,1440", 
            "id": 1423, 
            "text": "Nazývá se <em>svátost obrácení</em>, protože svátostně uskutečňuje Ježíšovu výzvu k obrácení, (Srov. Mk 1,15) návrat k Otci, (Srov. Lk 15,18) od něhož jsme se vzdálili hříchem.</p><p>Nazývá se <em>svátost pokání</em>, protože posvěcuje osobní i církevní proces obrácení, lítosti a zadostiučinění křesťana hříšníka.\n"
        }, 
        {
            "chapter": 23, 
            "caption": "", 
            "refs": "1456", 
            "id": 1424, 
            "text": "Nazývá se <em>svátost zpovědi</em>, protože odsouzení, vyznání hříchů před knězem je podstatným prvkem této svátosti. V hlubokém smyslu je také „vyznáním“, uznáním a chválou svatosti Boha a jeho milosrdenství vůči hříšnému člověku.</p><p>Nazývá se <em>svátost odpuštění</em>, protože prostřednictvím kněžského rozhřešení Bůh uděluje kajícníkovi „odpuštění a pokoj“. (Římský rituál, Obřady pokání, formule absoluce, 46)</p><p>Nazývá se <em>svátost smíření</em>, protože dává hříšníkovi Boží lásku, která usmiřuje: „Smiřte se s Bohem!“ (2 Kor 5,20). Ten, kdo žije z milosrdné lásky Boží, je ochoten odpovědět na Pánovu výzvu: „Jdi se napřed smířit se svým bratrem“ (Mt 5,24).\n"
        }, 
        {
            "chapter": 23, 
            "caption": "<b>II. Proč svátost smíření po křtu?</b>", 
            "refs": "1263,2838", 
            "id": 1425, 
            "text": "„Dali jste se obmýt, byli jste posvěceni, byli jste ospravedlněni pro jméno Pána Ježíše Krista a skrze Ducha našeho Boha“ (1 Kor 6,11). Je třeba si uvědomit velikost Božího daru, který je nám dáván ve svátostech uvedení do křesťanského života, abychom pochopili, jak není hřích přípustný pro toho, kdo „se oblékl v Krista“ (Srov. Gal 3,27). Apoštol svatý Jan však také tvrdí: „Řekneme-li, že hřích nemáme, klameme sami sebe a není v nás pravda“ (1 Jan 1,8). A sám Pán nás učil se modlit: „Odpusť nám naše viny“ (Lk 11,4), když spojil vzájemné odpuštění našich urážek s odpuštěním našich vin, které nám Bůh udělí.\n"
        }, 
        {
            "chapter": 23, 
            "caption": "", 
            "refs": "405,978,1264", 
            "id": 1426, 
            "text": "<em>Obrácením</em> ke Kristu, novým zrozením ve křtu, darem Ducha svatého, Kristovým tělem a krví, které jsme přijali jako pokrm, jsme se stali před ním „svatými a neposkvrněnými v lásce“ (Ef 1,4), jako je před ním „svatá a bez poskvrny“ (Ef 5,27) sama církev, Kristova nevěsta. Nicméně nový život přijatý v uvedení do křesťanského života neodstranil křehkost a slabost lidské přirozenosti ani náklonnost ke hříchu, kterou tradice nazývá <em>žádostivost</em>; ta zůstává v pokřtěných, a oni proto při svých zkouškách v boji křesťanského života musejí být podporováni Kristovou milostí (Srov. tridentský koncil: DS 1515). Tento boj je bojem obrácení, jehož konečným cílem je svatost a věčný život, k němuž nás Pán nepřestává volat. (Srov. tridentský koncil: DS 1515, 1545; 2. vatikánský koncil LG 40)\n"
        }, 
        {
            "chapter": 23, 
            "caption": "<b>III. Obrácení pokřtěných</b>", 
            "refs": "541,1226", 
            "id": 1427, 
            "text": "Ježíš volá k obrácení. Tato výzva je podstatným prvkem hlásání království: „Naplnil se čas a přiblížilo se Boží království. Obraťte se a věřte evangeliu!“ (Mk 1,15). Tato výzva se v kázání církve obrací především k těm, kteří ještě neznají Krista a jeho evangelium. Křest je tedy hlavním místem prvního a základního obrácení. Skrze víru v radostnou zvěst a skrze křest se člověk zříká zla a získává spásu, to jest odpuštění všech hříchů a dar nového života. (Srov. Sk 2,38)\n"
        }, 
        {
            "chapter": 23, 
            "caption": "", 
            "refs": "1036,853,1996", 
            "id": 1428, 
            "text": "Kristova výzva k obrácení však zaznívá v životě křesťanů stále. Toto <em>druhé obrácení</em> je trvalý úkol pro celou církev, v níž „však jsou i hříšníci; je zároveň svatá i stále potřebuje očišťování a jde trvale cestou pokání a obnovy“ (2. vatikánský koncil, LG 8). Toto úsilí o obrácení není pouze lidským dílem. Je to dynamismus „zkroušeného srdce“ (Srov. Ž 51, 19), jež přitahuje a jímž hýbá milost (Srov. Jan 6,44; 12,32), aby odpovědělo na milosrdnou lásku Boha, který si nás dříve zamiloval. (Srov. 1 Jan 4,10)\n"
        }, 
        {
            "chapter": 23, 
            "caption": "", 
            "refs": "", 
            "id": 1429, 
            "text": "Dokazuje to obrácení svatého Petra poté, co třikrát zapřel svého Mistra. Pohled nezměrného Ježíšova milosrdenství vyvolává u Petra slzy lítosti (Srov. Lk 22,61-62) a po zmrtvýchvstání Páně trojí vyznání jeho lásky k Ježíšovi (Srov. Jan 21,15-17). Druhé obrácení má také <em>společenský</em> rozměr. Je to vidět na výzvě Pána k celé církvi: „Upamatuj se! … Obrať se tedy“ (Zj 2,5.16).</p><p><small>O těchto dvou obráceních říká svatý Ambrož, že v církvi „je voda a slzy: voda křtu a slzy pokání“. (Sv. Ambrož, Epistulae, 41, 12 PL 16,1116B)</small>\n"
        }, 
        {
            "chapter": 23, 
            "caption": "<b>IV. Vnitřní pokání</b>", 
            "refs": "1098", 
            "id": 1430, 
            "text": "Ježíšova výzva k obrácení a k pokání, jako již u proroků, nemíří především na vnější skutky, „žíněné roucho a popel“, posty a umrtvování, nýbrž na <em>obrácení srdce, na vnitřní pokání</em>. Bez něho zůstávají kající skutky neplodné a lživé; vnitřní obrácení naopak nutí k tomu, aby se tento postoj projevil navenek, kajícími úkony a skutky. (Srov. Joel 2,12-13; Iz 1,16-17; Mt 6,1-6.16-18)\n"
        }, 
        {
            "chapter": 23, 
            "caption": "", 
            "refs": "1451,368", 
            "id": 1431, 
            "text": "Vnitřní pokání je radikální, nové zaměření celého života, návrat, obrácení k Bohu celým srdcem, rozchod s hříchem, odvrácení od zla, spolu s odporem vůči špatným činům, které jsme spáchali. Zároveň s sebou přináší touhu a předsevzetí změnit život s nadějí na Boží milosrdenství a důvěrou v pomoc jeho milosti. Toto obrácení srdce doprovází bolest a spásonosný smutek, který Otcové nazývají „animi cruciatus [útrapy ducha]“, „compunctio cordis [zkroušenost srdce]“. (Srov. tridentský koncil: DS 1676-1678; Římský katechismus, 2, 5, 4)\n"
        }, 
        {
            "chapter": 23, 
            "caption": "", 
            "refs": "1989", 
            "id": 1432, 
            "text": "Lidské srdce je těžkopádné a zatvrzelé. Je třeba, aby Bůh dal člověku nové srdce. (Srov. Ez 36,26-27) Obrácení je především dílem Boží milosti; ta nám dává, abychom se ve svých srdcích k němu vrátili: „Vrať nás, Hospodine, k sobě a my se vrátíme“ (Pláč 5,21). Bůh nám dává sílu začít znovu. Tím, že naše srdce objeví velikost Boží lásky, se zachvěje hrůzou a tíží hříchu a začíná se bát urazit Boha hříchem a odloučit se od něho. Lidské srdce se obrátí, zahledí-li se na toho, který byl proboden našimi hříchy. (Srov. Jan 19,37; Zach 12,10)</p><p><small>„Upírejme pohled na Kristovu krev a uvažujme, jak byla drahá pro Boha, jeho Otce; vždyť tím, že byla vylita za naši spásu, nabídl Bůh celému světu milost obrácení.“ (Sv. Klement Římský, Epistula ad Corinthios, 7, 4)</small>\n"
        }, 
        {
            "chapter": 23, 
            "caption": "", 
            "refs": "729,692,1848", 
            "id": 1433, 
            "text": "Od velikonoc je to Duch svatý, který usvědčuje „svět ze hříchu“, totiž z toho, že svět neuvěřil v toho (Srov. Jan 16,8-9), kterého poslal Otec. Ale tentýž Duch, který odhaluje hřích, je Utěšitel (Srov. Jan 15,26), jenž dává lidskému srdci milost lítosti a obrácení. (Srov. Sk 2,36-38; srov. Jan Pavel II., encyklika Dominum et Vivificantem, 27-48)\n"
        }, 
        {
            "chapter": 23, 
            "caption": "<b>V. Rozmanité způsoby pokání v křesťanském životě</b>", 
            "refs": "1969", 
            "id": 1434, 
            "text": "<small>Vnitřní pokání křesťana může mít velmi rozmanité projevy. Písmo i Otcové zdůrazňují zvláště tři způsoby: <em>půst, modlitbu, almužnu</em> (Srov. Tob 12,8; Mt 6,1-18), které vyjadřují obrácení ve vztahu k sobě samému, ve vztahu k Bohu a ve vztahu k Bohu a ve vztahu k druhým. Vedle radikálního očištění, jaké působí křest nebo mučednictví, označují jako prostředek k odpuštění hříchů vynaložené úsilí na smíření s bližním, kající slzy, starost o spásu bližního (Srov. Jud 5,20), přímluvu svatých a skutky lásky, která „přikrývá všechny hříchy“ (1 Petr 4,8).</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1435, 
            "text": "<small>Obrácení se uskutečňuje v každodenním životě, a to úkony smíření, péčí o chudé, konáním spravedlnosti a práva a jejich obranou (Srov. Am 5,24; Iz 1,17), vyznáváním vin bratřím, bratrským napomínáním, revizí celého života, zpytováním svědomí, duchovním vedením, přijímáním utrpení, trpělivostí v pronásledování pro spravedlnost. Nejbezpečnější cestou pokání je vzít svůj každodenní kříž a následovat Ježíše. (Srov. Lk 9,23)</small>\n"
        }, 
        {
            "chapter": 23, 
            "caption": "", 
            "refs": "1394,1395", 
            "id": 1436, 
            "text": "<small><em>Eucharistie a pokání</em>. Obrácení a každodenní pokání nacházejí svůj pramen a svůj pokrm v eucharistii, protože v ní je zpřítomněna oběť Krista, který nás smířil s Bohem; jí jsou živeni a posilováni ti, kteří žijí z Kristova života; eucharistie „je jako protilék, jímž jsme zbavováni každodenních vin a chráněni před smrtelnými hříchy“ (Tridentský koncil: DS 1638).</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1437, 
            "text": "<small>Četba Písma svatého, modlitba Liturgie hodin a Otčenáše, každý upřímný úkon bohopocty nebo zbožnosti v nás oživuje ducha obrácení a kajícnosti a přispívá k odpuštění našich hříchů.</small>\n"
        }, 
        {
            "chapter": 23, 
            "caption": "", 
            "refs": "540,2043", 
            "id": 1438, 
            "text": "<small><em>Doby a dny pokání</em> během liturgického roku (postní doba, každý pátek na památku smrti Páně) jsou závažné chvíle kajícné praxe církve (Srov. 2. vatikánský koncil, SC 109-110; CIC, kán. 1249-1253; CCEO, kán. 880-883.). Tato období jsou zvláště vhodná pro duchovní cvičení, kajícné obřady, pouti na znamení pokání, dobrovolná odříkání, jako je půst a almužna, dělení se s bratry (charitativní a misijní díla).</small>\n"
        }, 
        {
            "chapter": 23, 
            "caption": "", 
            "refs": "545,478", 
            "id": 1439, 
            "text": "<small><em>Dynamiku obrácení a pokání</em> Ježíš úchvatně vylíčil v podobenství „o marnotratném synu“, kde středem je „milosrdný otec“ (Srov. Lk 15,11-24): okouzlení klamnou svobodou, opuštění otcovského domu; krajní nouze, do níž upadne syn, když rozházel svůj majetek; hluboké ponížení, když musí pást vepře, ba ještě hůře, dychtit po tom, aby se živil lusky, které požírali vepři; přemýšlení o tom, že ztratil všechno, co kdysi měl; lítost a rozhodnutí vyznat svou vinu otci; cesta zpátky; velkodušné přijetí otcem; radost otcova: to jsou  některé rysy vlastní procesu obrácení. Krásný šat, prsten a slavnostní hostina jsou symboly nového života, čistého, důstojného, plného radosti, který je životem člověka, jenž se vrátil k Bohu a do lůna jeho rodiny, do církve. Jen Kristovo srdce, jež zná hlubiny lásky svého Otce, nám mohlo zjevit propast jeho milosrdenství způsobem plným veliké prostoty a krásy.</small>\n"
        }, 
        {
            "chapter": 23, 
            "caption": "<b>VI. Svátost pokání a smíření</b>", 
            "refs": "1850", 
            "id": 1440, 
            "text": "Hřích je především urážkou Boha, přerušením styků s ním. Zároveň poškozuje společenství s církví. Proto obrácení přináší současně Boží odpuštění a smíření s církví; to vyjadřuje a liturgicky uskutečňuje svátost pokání a smíření. (Srov. 2. vatikánský koncil, LG 11)\n"
        }, 
        {
            "chapter": 23, 
            "caption": "POUZE BŮH ODPOUŠTÍ HŘÍCH", 
            "refs": "270,431,589", 
            "id": 1441, 
            "text": "Pouze Bůh odpouští hříchy. (Srov. Mk 2,7) Protože Ježíš je Boží Syn, říká o sobě: „Syn člověka má moc odpouštět na zemi hříchy“ (Mk 2,10) a vykonává tuto božskou moc: „Odpouštějí se ti hříchy!“ (Mk 2,5; Srov. Lk 7,48). Ba víc: z moci své božské autority dává tuto moc lidem (Srov. Jan 20,21-23), aby ji vykonávali jeho jménem.\n"
        }, 
        {
            "chapter": 23, 
            "caption": "", 
            "refs": "983", 
            "id": 1442, 
            "text": "Kristus chtěl, aby celá jeho církev byla svou modlitbou, svým životem a svou činností znamením a nástrojem odpuštění a smíření, které nám získal za cenu své krve. Výkon moci rozhřešovat hříchy však svěřil apoštolské službě. Té svěřil „službu“ usmiřovat (2 Kor 5,18). Apoštol je vyslán ve jménu Krista a sám Bůh skrze něho nabádá a prosí: „Smiřte se s Bohem!“ (2 Kor 5,20).\n"
        }, 
        {
            "chapter": 23, 
            "caption": "SMÍŘENÍ S CÍRKVÍ", 
            "refs": "545", 
            "id": 1443, 
            "text": "Během své veřejné činnosti Ježíš nejen odpouštěl hříchy, nýbrž ukázal i účinek tohoto odpouštění: hříšníky, jimž bylo odpuštěno, znovu začlenil do společenství Božího lidu, od něhož je hřích vzdálil nebo dokonce z něho vyloučil. Jasně to dokazuje skutečnost, že Ježíš připouští hříšníky ke svému stolu; dokonce sám sedí u jejich stolu. Toto gesto vyjadřuje ohromujícím způsobem Boží odpuštění (Srov. Lk 15) a zároveň návrat do lůna Božího lidu (Srov. Lk 19,9).\n"
        }, 
        {
            "chapter": 23, 
            "caption": "", 
            "refs": "981", 
            "id": 1444, 
            "text": "Tím, že Pán dává apoštolům podíl na své vlastní moci odpouštět hříchy, udílí jim také pravomoc smiřovat hříšníky s církví. Tento církevní rozměr jejich služby je zejména vyjádřen slavnostními slovy, která říká Kristus Šimonu Petrovi: „Tobě dám klíče od nebeského království: co svážeš na zemi, bude svázáno na nebi, a co rozvážeš na zemi, bude rozvázáno na nebi“ (Mt 16,19). Tato „moc svazovat a rozvazovat, která byla dána Petrovi, byla udělena také sboru apoštolů, spojenému se svou hlavou“ (2. vatikánský koncil, LG 22).\n"
        }, 
        {
            "chapter": 23, 
            "caption": "", 
            "refs": "553", 
            "id": 1445, 
            "text": "Slova <em>svazovat</em> a <em>rozvazovat</em> znamenají: ten, kterého vy vyloučíte ze svého společenství, bude vyloučen ze společenství s Bohem; ten, koho znovu přijmete do svého společenství, toho přijme do svého společenství také Bůh. <em>Smíření s církví je neodlučitelné od smíření s Bohem.</em>\n"
        }, 
        {
            "chapter": 23, 
            "caption": "SVÁTOST ODPUŠTĚNÍ", 
            "refs": "979,1856,1990", 
            "id": 1446, 
            "text": "Kristus ustanovil svátost pokání pro všechny hříšné členy své církve, především pro ty, kteří upadli do těžkého hříchu po křtu a ztratil tak křestní milost a zasadili ránu církevnímu společenství. Těmto nabízí svátost pokání novou možnost obrátit se a znovu získat milost ospravedlnění. Církevní otcové mluví o této svátosti jako o „druhém břevnu spásy po ztroskotání, zaviněném ztrátou milosti“ (Tridentský koncil: DS 1542; srov. Tertulián, De paenitentia, 4, 2: PL 1,1343).\n"
        }, 
        {
            "chapter": 23, 
            "caption": "", 
            "refs": "", 
            "id": 1447, 
            "text": "<small>Konkrétní způsob, jakým církev vykonávala tuto moc přijatou od Pána, prodělal během staletí mnoho změn. V prvních staletích bylo smíření křesťanů, kteří se dopustili zvláště těžkých hříchů po svém křtu (například modloslužby, vraždy nebo cizoložství), vázáno na velmi přísnou kázeň, podle níž kajícníci museli konat veřejné pokání za své hříchy, často dlouhá léta, než dosáhli smíření. Do tohoto „řádu kajícníků“ (který se týkal jen určitých těžkých hříchů) se připouštělo jen zřídka a v některých krajích pouze jedenkrát za život. Irští misionáři v sedmém století, inspirovaní mnišskou tradicí Východu, přinesli do kontinentální Evropy praxi „soukromého“ pokání, které nevyžaduje veřejné a dlouhodobé konání kajícných skutků před přijetím smíření s církví. Svátost se od té doby provádí diskrétnějším způsobem mezi kajícníkem a knězem. Tato nová praxe předvídala možnost opakování, a tak otevírala cestu pravidelnému přijímání této svátosti. Umožňovala zahrnout do jediného slavení svátosti odpuštění těžkých i lehkých hříchů. A toto je v hrubých rysech způsob pokání, který církev užívá dodnes.</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1448, 
            "text": "Skrze změny, které během staletí zaznamenala kázeň a slavení této svátosti, lze rozpoznat tutéž <em>základní strukturu</em>. Tvoří ji dva rovnoměrně podstatné prvky: na jedné straně činy člověka, který se obrací pod vlivem Ducha svatého: totiž lítost, vyznání a zadostiučinění; na druhé straně Boží působení prostřednictvím zásahu církve. Církev, která skrze biskupa nebo své kněze uděluje jménem Ježíše Krista odpuštění a stanoví způsob zadostiučinění, prosí také za hříšníka a koná s ním pokání. Tak se hříšník uzdravuje a zapojuje do církevního společenství.\n"
        }, 
        {
            "chapter": 23, 
            "caption": "", 
            "refs": "1481,234", 
            "id": 1449, 
            "text": "Slova rozhřešení užívaná v latinské církvi vyjadřují podstatné prvky této svátosti: Otec milosrdenství je pramenem každého odpuštění. On uskutečňuje smíření hříšníků skrze velikonoční oběť svého Syna a dar Ducha svatého, prostřednictvím modlitby a služby církve:</p><p><small>„Bůh, Otec veškerého milosrdenství, smrtí a vzkříšením svého Syna smířil se sebou celý svět a na odpuštění hříchů dal svého svatého Ducha; ať ti skrze tuto službu církve odpustí hříchy a naplní tě pokojem. Uděluji ti rozhřešení ve jménu Otce i Syna i Ducha Svatého.“ (Římský rituál, Obřady pokání, slova absoluce, 46)</small>\n"
        }, 
        {
            "chapter": 23, 
            "caption": "<b>VII. Úkony kajícníka</b>", 
            "refs": "", 
            "id": 1450, 
            "text": "„Pokání vede hříšníka k tomu, aby ochotně snášel každé utrpení; v jeho srdci ať je zkroušenost, v jeho ústech vyznání, v jeho skutcích veškerá pokora a plodné zadostiučinění.“ (Římský katechismus, 2, 5, 21; srov. Tridentský koncil: DS 1673)\n"
        }, 
        {
            "chapter": 23, 
            "caption": "LÍTOST", 
            "refs": "1431", 
            "id": 1451, 
            "text": "Lítost zaujímá první místo mezi úkony kajícníka. Je to „bolest ducha a odsouzení spáchaného hříchu, spojené s předsevzetím v budoucnu už nehřešit“. (Tridentský koncil: DS 1676)\n"
        }, 
        {
            "chapter": 23, 
            "caption": "", 
            "refs": "1822", 
            "id": 1452, 
            "text": "Vyvěrá-li lítost z lásky k Bohu, milovanému nade vše, nazývá se „dokonalá“ lítost nebo lítost z lásky [contritio]. Taková lítost odpouští všední viny; dosáhne také odpuštění smrtelných hříchů, zahrnuje-li pevné předsevzetí jít ke svátostné zpovědi, jakmile to bude možné. (Srov. Tridentský koncil: DS 1677)\n"
        }, 
        {
            "chapter": 23, 
            "caption": "", 
            "refs": "", 
            "id": 1453, 
            "text": "Lítost nazývaná „nedokonalá“ [attritio] je také Božím darem, hnutím Ducha Svatého. Rodí se z úvahy o ošklivosti hříchu nebo ze strachu před věčným zavržením nebo jinými tresty, jež hrozí hříšníkovi (lítost ze strachu). Svědomí je tak pohnuto, že může začít vnitřní vývoj, který se působením milosti dovrší svátostným rozhřešením. Nedokonalá lítost sama o sobě nedosáhne sice odpuštění těžkých hříchů, ale připravuje na jeho přijetí ve svátosti pokání. (Srov. Tridentský koncil: DS 1678; 1705)\n"
        }, 
        {
            "chapter": 23, 
            "caption": "", 
            "refs": "", 
            "id": 1454, 
            "text": "<small>Je dobré připravovat se na přijetí této svátosti <em>zpytováním svědomí</em> ve světle Božího slova. Nejvhodnější texty pro tento účel je možno vyhledat v Desateru a v morální katechezi evangelií a apoštolských listů: horské kázání a apoštolské učení. (Srov. Řím 12-15; 1 Kor 12-13; Gal 5; Ef 4-6)</small>\n"
        }, 
        {
            "chapter": 23, 
            "caption": "VYZNÁNÍ HŘÍCHŮ", 
            "refs": "1424,1734", 
            "id": 1455, 
            "text": "Vyznání hříchů (obžaloba) nás osvobozuje i z čitě lidského hlediska a usnadňuje naše smíření s ostatními. Když se člověk obžalovává, hledí do tváře hříchům, které má na svědomí; bere za ně zodpovědnost a tak se znovu otevírá Bohu a společenství církve, aby si umožnil novou budoucnost.\n"
        }, 
        {
            "chapter": 23, 
            "caption": "", 
            "refs": "1855,1505", 
            "id": 1456, 
            "text": "Podstatnou částí svátosti pokání je vyznání knězi: „Je nezbytné, aby kajícníci uvedli ve zpovědi všechny smrtelné hříchy, kterých si jsou po pečlivém zpytování svědomí vědomi, i když se jedná o velmi skryté hříchy spáchané jen proti dvěma posledním přikázáním Desatera (Srov. Ex 20,17; Mt 5,28), protože zraňují duši mnohem závažněji a jsou mnohem nebezpečnější než ty spáchané veřejně“: (Tridentský koncil: DS 1680)</p><p><small>„Křesťané, kteří se snaží vyznat všechny hříchy, na které se upamatují, bez pochyby je všechny předloží Božímu milosrdenství k odpuštění. Ti naopak, kteří jednají jinak a vědomě zamlčují nějaký hřích, jednají, jako by nic nepředložili Boží dobrotě, aby jim to bylo skrze kněze odpuštěno. ‘Vždyť když se nemocný stydí ukázat lékaři ránu, lékař nemůže léčit, co nezná.’“ (Tridentský koncil: DS 1680; srov. sv. Jeroným, Commentarii in Ecclesiasten, 10, 11: PL 23, 1096)</small>\n"
        }, 
        {
            "chapter": 23, 
            "caption": "", 
            "refs": "2042,1385", 
            "id": 1457, 
            "text": "<small>Podle církevního přikázání „každý věřící, jakmile dospěl do věku užívání rozumu, je povinen alespoň jednou za rok upřímně vyznat své těžké hříchy“ (CIC, kán. 989; srov. Tridentský koncil: DS 1683; 1708). Kdo si je vědom, že se dopustil smrtelného hříchu, nesmí přijímat svaté přijímání, i když má velikou lítost; nejprve musí dostat svátostné rozhřešení (Srov. Tridentský koncil: DS 1647; 1661), leda že by měl závažný důvod, proč jít k svatému přijímání a nebylo mu možné sehnat zpovědníka (Srov. CIC, kán. 916; CCEO, kán. 711). Děti mají přistoupit ke svátosti pokání před prvním svatým přijímáním. (Srov. CIC, kán. 914)</small>\n"
        }, 
        {
            "chapter": 23, 
            "caption": "", 
            "refs": "1783,2468", 
            "id": 1458, 
            "text": "Ačkoliv zpověď každodenních vin (všedních hříchů) není nezbytná, církev ji přesto naléhavě doporučuje (Srov. Tridentský koncil: DS 1680; CIC, kán. 988,2). Vždyť pravidelná zpověď všedních hříchů nám napomáhá vychovávat svědomí, bojovat proti nezřízeným náklonnostem, dát se Kristem uzdravit a postupovat v životě Ducha. Tím, že častěji přijímáme prostřednictvím této svátosti dar Otcova milosrdenství, jsme vedeni k tomu, abychom byli milosrdní jako on: (Srov. Lk 6,36)</p><p><small>„Kdo uzná své hříchy a odsoudí je, souhlasí již s Bohem. Bůh odsuzuje všechny hříchy; a odsoudíš-li je i ty, spojuješ se s Bohem. Člověk a hříšník, to jsou dvě rozdílné věci: člověk je Boží dílo, hříšník, je tvé dílo, člověče. Znič, co jsi udělal ty, aby Bůh spasil, co učinil On. Když tě začne mrzet, cos vykonal, tehdy začínají tvé dobré skutky, protože jsi odsoudil své špatné skutky. Dobré skutky začínají uznáním špatných skutků. Konáš pravdu a přicházíš ke Světlu.“ (Sv. Augustin, In Evangelium Iohannis tractatus, 12, 13)</small>\n"
        }, 
        {
            "chapter": 23, 
            "caption": "ZADOSTIUČINĚNÍ", 
            "refs": "2412,2487,1473", 
            "id": 1459, 
            "text": "Mnohé hříchy ubližují bližnímu. Je třeba všemožně usilovat o nápravu (například vrátit ukradené věci, očistit pověst toho, kdo byl pomluven, poskytnout satisfakci). To vyžaduje prostá spravedlnost. Avšak nadto hřích zraňuje a oslabuje samotného hříšníka, jakož i jeho vztahy k Bohu a k bližnímu. Rozhřešení odstraňuje hřích, ale není lékem na všechno, co hřích uvedl do nepořádku. (Srov. Tridentský koncil: DS 1712) Hříšník, který byl zbaven hříchu, musí ještě nabýt plného duchovního zdraví. Musí tedy vykonat něco navíc, aby napravil vlastní viny: musí přiměřeným způsobem „zadostiučinit“ nebo „odpykat“ své hříchy. Toto zadostiučinění se také nazývá „pokání“.\n"
        }, 
        {
            "chapter": 23, 
            "caption": "", 
            "refs": "2447,618,2011", 
            "id": 1460, 
            "text": "Pokání, které zpovědník uloží, musí brát v úvahu osobní situaci kajícníka a mít na zřeteli jeho duchovní dobro. Má, pokud možno, odpovídat závažnosti a povaze spáchaných hříchů. Může jím být modlitba, almužna, skutky milosrdenství, služba bližnímu, dobrovolná zřeknutí se něčeho, sebezápory a především trpělivé přijetí kříže, který musíme nést. Takové skutky pokání nám pomáhají připodobnit se Kristu, který sám podal smír za naše hříchy (Srov. Řím 3,25; 1 Jan 2,1-2) jednou provždy. Umožňují nám stát se spoludědici vzkříšeného Krista, poněvadž „trpíme s ním“ (Řím 8,17; srov Tridentský koncil: DS 1690).</p><small>„Toto zadostiučinění, které konáme za své hříchy, není natolik naše, aby neexistovalo skrze Ježíše Krista: my totiž, kteří sami od sebe nemůžeme nic, můžeme všechno s pomocí toho, který nám dává sílu. (Srov. Flp 4,13) A proto člověk nemá nic, čím by se mohl chlubit; ale všechnu svou chloubu má klást do Krista, v němž ... přinášíme zadostiučinění tím, že konáme skutky ‘hodné obrácení’ (Srov. Lk 3,8), které čerpají svou hodnotu z něho, jsou přednášeny Otci skrze něho a díky jemu je Otec přijímá.“ (Tridentský koncil: DS 1691)</small>\n"
        }, 
        {
            "chapter": 23, 
            "caption": "<b>VIII. Udělovatel této svátosti</b>", 
            "refs": "981", 
            "id": 1461, 
            "text": "Protože Kristus svěřil svým apoštolům službu smíření (Srov. Jan 20,23; 2 Kor 5,18), pokračují biskupové, jejich nástupci a kněží, spolupracovníci biskupů, ve výkonu této služby. Vždyť biskupové a kněží mají na základě svátosti kněžství moc odpouštět všechny hříchy „ve jménu Otce i Syna i Ducha Svatého“.\n"
        }, 
        {
            "chapter": 23, 
            "caption": "", 
            "refs": "886,1567", 
            "id": 1462, 
            "text": "Odpuštění hříchů smiřuje s Bohem, ale také s církví. Biskup, viditelná hlava místní církve, je tedy právem již od dávných dob považován za toho, kdo především má moc i službu smíření: jeho pravomoci podléhá stanovení kajícího řádu (Srov. 2. vatikánský koncil, LG 26). Kněží, jeho spolupracovníci, vykonávají tuto moc tou měrou, jakou jí byli pověřeni buď od svého biskupa (popřípadě řeholního představeného), anebo od papeže, v rámci církevního práva. (Srov. CIC, kán. 844; 967-969; 972; CCEO, kán. 722, 3-4)\n"
        }, 
        {
            "chapter": 23, 
            "caption": "", 
            "refs": "982", 
            "id": 1463, 
            "text": "<small>Některé zvláště těžké hříchy jsou postihovány vyobcováním, nejpřísnějším církevním trestem, který zabraňuje přijímat svátosti a vykonávat určité církevní úkony (Srov. CIC, kán. 1331; CCEO, kán. 1431; 1434). Rozhřešení těchto hříchů může být proto podle církevního práva uděleno jen papežem, místním biskupem nebo kněžími, kteří k tomu dostali pověření (Srov. CIC, kán. 1354-1357; CCEO, kán. 1420). V nebezpečí smrti může každý kněz, i když nemá dovolení zpovídat, rozhřešit kterýkoliv hřích (Srov. CIC, kán. 976; CCEO, kán. 725) a jakékoliv vyobcování.</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1464, 
            "text": "Kněží mají povzbuzovat věřící, aby přistupovali ke svátosti pokání, a mají projevovat ochotu udělit tuto svátost, kdykoliv o ni křesťané odůvodněně požádají. (Srov. CIC, kán. 986; CCEO, kán. 735; 2. vatikánský koncil, PO 13)\n"
        }, 
        {
            "chapter": 23, 
            "caption": "", 
            "refs": "983", 
            "id": 1465, 
            "text": "Když kněz uděluje svátost pokání, plní službu dobrého pastýře, který hledá zbloudilou ovci, anebo službu dobrého samaritána, který ošetřuje rány, či otce, který čeká na marnotratného syna a přijímá ho při jeho návratu, spravedlivého soudce, který nedělá rozdíl v osobách a jehož soud je zároveň spravedlivý a milosrdný. Zkrátka, kněz je znamením a nástrojem milosrdné Boží lásky k hříšníkovi.\n"
        }, 
        {
            "chapter": 23, 
            "caption": "", 
            "refs": "1551,2690", 
            "id": 1466, 
            "text": "Zpovědník není pánem, ale služebníkem Božího odpuštění. Ten kdo uděluje tuto svátost, se má spojit „s Kristovým úmyslem a jeho láskou“. (2. vatikánský koncil, PO 13) Má mít osvědčenou znalost křesťanského jednání, zkušenost s lidskými skutečnostmi, úctu a jemnocit vůči tomu, který klesl; má milovat pravdu, být věrný učitelskému úřadu církve a trpělivě vést kajícníka k uzdravení a plné zralosti. Má se za něho modlit a konat pokání a svěřovat ho milosrdenství Pána.\n"
        }, 
        {
            "chapter": 23, 
            "caption": "", 
            "refs": "2490", 
            "id": 1467, 
            "text": "Kvůli choulostivosti a velikosti této služby a kvůli patřičné úctě k osobám církev prohlašuje, že každý kněz, když zpovídá, je pod velmi přísnými tresty zavázán zachovávat naprosté tajemství o hříších, které mu vyznali jeho kajícníci. (Srov. CIC, kán. 983-984; 1388, 1; CCEO, kán. 1456) Není mu dovoleno ani mluvit o tom, co se dověděl ve zpovědi o životě kajícníků. Toto tajemství, které nepřipouští výjimky, se nazývá „svátostná pečeť“, protože to, co kajícník vyjevil knězi, zůstává svátostí „zapečetěno“.\n"
        }, 
        {
            "chapter": 23, 
            "caption": "<b>IX. Účinky této svátosti</b>", 
            "refs": "2305", 
            "id": 1468, 
            "text": "„Veškerá hodnota pokání spočívá v tom, že nás znovu vrací do stavu Boží milosti a poutá nás k Bohu v důvěrném a velkém přátelství.“ (Římský katechismus, 2, 5, 18) Cílem a účinkem této svátosti je tedy <em>smíření s Bohem</em>. Ti, kteří přijímají svátost pokání se zkroušeným srdcem a zbožně, „dosáhnou pokoje a klidného svědomí spolu s velmi hlubokou útěchou ducha“. (Tridentský koncil: DS 1674) Svátost smíření s Bohem totiž působí ryzí „duchovní vzkříšení“, vrací důstojnost a životní dobra Božích dětí, z nichž nejcennějším je přátelství s Bohem. (Srov. Lk 15,32)\n"
        }, 
        {
            "chapter": 23, 
            "caption": "", 
            "refs": "953,949", 
            "id": 1469, 
            "text": "Tato svátost <em>nás smiřuje s církví</em>. Hřích narušuje nebo zpřetrhává bratrské společenství. Svátost pokání je napravuje a obnovuje. V tomto smyslu neuzdravuje pouze toho, který je navrácen do církevního společenství, nýbrž má také oživující účinek na život církve, která trpěla pro hřích jednoho ze svých členů. (Srov. 1 Kor 12,26) Hříšník, který byl znovu uveden do společenství svatých nebo v něm utvrzen, je upevňován výměnou duchovních dober mezi živými údy Kristova Těla, ať jsou ještě na své pozemské pouti nebo již v nebeské vlasti. (Srov. 2. vatikánský koncil, LG 48-50)</p><p><small>„Je však nutno dodat, že takové usmíření s Bohem má podobně za následek jiná usmíření, která léčí stejné množství rozkolů působených hříchem; kajícník, jemuž se dostává odpuštění, se usmiřuje se sebou samým v nejhlubším nitru svého bytí, kde opět získává svou vnitřní pravdu; usmiřuje se s bratry, které nějak urazil a zranil; usmiřuje se s církví; usmiřuje se s veškerým tvorstvem.“ (Jan Pavel II., Apoštolská exhortace Reconciliatio et paenitentia, 31)</small>\n"
        }, 
        {
            "chapter": 23, 
            "caption": "", 
            "refs": "678,1039", 
            "id": 1470, 
            "text": "Protože hříšník se v této svátosti vydává milosrdnému soudu Boha, <em>předjímá</em> jistým způsobem <em>soud</em>, jemuž bude podroben na konci tohoto pozemského života. Vždyť právě nyní, v tomto životě, je nám nabízena příležitost volit mezi životem a smrtí, a jen cestou obrácení můžeme vstoupit do království, z něhož nás těžký hřích vylučuje. (Srov. 1 Kor 5,11; Gal 5,19-21; Zj 22,15) Tím, že se hříšník obrátí ke Kristu prostřednictvím pokání a víry, přejde ze smrti do života „a nepodléhá soudu“ (Jan 5,24).\n"
        }, 
        {
            "chapter": 23, 
            "caption": "<b>X. Odpustky</b>", 
            "refs": "", 
            "id": 1471, 
            "text": "<small>Nauka a praxe odpustků je v církvi úzce spojená s účinky svátosti pokání. </small></p><p>CO JSOU TO ODPUSTKY?</p><p><small>„Odpustek znamená, že se před Bohem odpouštějí časné tresty za hříchy, jejichž vina byla zahlazena; je to odpuštění, které náležitě připravený věřící získává za určitých podmínek za pomoci církve, které jako služebnici vykoupení přísluší rozdělovat a používat poklad zadostiučinění Krista a svatých.“ (Pavel VI., Apoštolská konstituce Indulgentiarum doctrina, Normae, 1: AAS 59 [1967] 21)</small></p><p><small>„Odpustek je částečný nebo plnomocný podle toho, zda částečně nebo úplně osvobozuje od časného trestu za hříchy.“ (Pavel VI., Apoštolská konstituce Indulgentiarum doctrina, Normae, 1: AAS 59 [1967] 2) „Každý věřící může získat ... odpustky buď sám pro sebe, nebo pro zemřelé na způsob přímluvy.“ (CIC, kán. 994)</small>\n"
        }, 
        {
            "chapter": 23, 
            "caption": "TRESTY ZA HŘÍCH", 
            "refs": "1861,1031", 
            "id": 1472, 
            "text": "<small>Abychom pochopili tuto nauku a tuto církevní praxi, je třeba si uvědomit, že hřích má <em>dvojí následek</em>. Těžký hřích nás zbavuje společenství s Bohem, a tím nás činí neschopnými dosáhnout věčného života; být zbaven věčného života se nazývá „věčný trest“ za hřích. Na druhé straně každý hřích, i všední, vyvolává zhoubné lpění na tvorech, které musí být očištěno, buď zde na zemi, nebo po smrti, ve stavu, jenž se nazývá očistec. Toto očišťování zbavuje toho, co se nazývá „časný trest“ za hřích. Tyto dva tresty nelze pojímat jako nějaký druh pomsty, kterou Bůh postihuje hříšníka zvenčí, nýbrž jako důsledky vyplývající ze samé podstaty hříchu. Obrácení, jež pochází z vroucí lásky, může dosáhnout naprostého očištění hříšníka, takže už nezůstává žádný trest. (Srov. Tridentský koncil: DS 1712-1713; 1820)</small>\n"
        }, 
        {
            "chapter": 23, 
            "caption": "", 
            "refs": "2447", 
            "id": 1473, 
            "text": "<small>Odpuštění hříchů a obnovení společenství s Bohem přinášejí prominutí věčných trestů za hřích. Nicméně zůstávají časné tresty za hřích. Křesťan se má snažit přijímat tyto časné tresty za hřích jako milost tím, že trpělivě snáší utrpení a zkoušky všeho druhu, a jednoho dne tím, že se klidně postaví tváří v tvář smrti; má usilovat o to, aby úplně svlékl „starého člověka“ a oblékl „nového člověka“ (Srov. Ef 4,24) prostřednictvím skutků milosrdenství a lásky, jakož i modlitbou a různými kajícími úkony.</small>\n"
        }, 
        {
            "chapter": 23, 
            "caption": "VE SPOLEČENSTVÍ SVATÝCH", 
            "refs": "946-959,795", 
            "id": 1474, 
            "text": "<small>Křesťan, který se snaží očišťovat se od svého hříchu a posvěcovat se s pomocí Boží milosti, není osamocen. „Život jednotlivých Božích dětí je spojen v Kristu a skrze Krista obdivuhodným svazkem s životem všech ostatních bratří křesťanů v nadpřirozené jednotě Kristova mystického těla a jakoby v jedné mystické osobě.“ (Pavel VI., Apoštolská konstituce Indulgentiarum doctrina, 5)</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1475, 
            "text": "<small>Ve společenství svatých jistě existuje „mezi věřícími, kteří již dosáhli nebeské vlasti nebo kteří odpykávají své viny v očistci nebo kteří ještě putují po této zemi, trvalé pouto lásky a bohatá výměna všech dober“. (Pavel VI. Apoštolská konstituce Indulgentiarum doctrina, 5) Při této obdivuhodné výměně svatost jednoho prospívá ostatním a zdaleka přesahuje škodu, kterou hřích jednoho mohl způsobit ostatním. Proto tedy obracet se na společenství svatých dává zkroušenému hříšníkovi možnost, aby byl rychleji a důkladněji očištěn od trestů za hřích.</small>\n"
        }, 
        {
            "chapter": 23, 
            "caption": "", 
            "refs": "617", 
            "id": 1476, 
            "text": "<small>Tato duchovní dobra společenství svatých se nazývají také <em>poklad církve</em>, který „si nelze představovat jako součet hmotných statků, nashromážděných během staletí, nýbrž jako nekonečnou a nevyčerpatelnou hodnotu, jakou mají u Otce Kristovy zásluhy a smírné skutky, jež byly obětovány, aby celé lidstvo bylo osvobozeno od hříchu a dosáhlo společenství s Otcem; a tyto zásluhy a tato zadostiučinění jeho vykoupení se nacházejí v hojnosti v Kristu, našem Vykupiteli“. (Pavel VI., Apoštolská konstituce Indulgentiarum doctrina, 5)</small>\n"
        }, 
        {
            "chapter": 23, 
            "caption": "", 
            "refs": "969", 
            "id": 1477, 
            "text": "<small>„Stejně jak náleží k tomuto pokladu opravdu nesmírná, nesrovnatelná a stále nová cena, jakou mají u Boha modlitby a dobré skutky blahoslavené Panny Marie a všech svatých, kteří se posvětili Kristovou milostí, kráčejíce v jeho stopách, a vykonali díla příjemná Otci tak, že úsilím o svou vlastní svatost spolupracovali na spáse svých bratří v jednotě mystického těla.“ (Pavel VI., Apoštolská konstituce Indulgentiarum doctrina, 5)</small>\n"
        }, 
        {
            "chapter": 23, 
            "caption": "ZÍSKAT ODPUSTKY OD BOHA PROSTŘEDNICTVÍM CÍRKVE", 
            "refs": "969", 
            "id": 1478, 
            "text": "<small>Odpustky se získávají prostřednictvím církve, která na základě moci svazovat a rozvazovat, udělené Ježíšem Kristem, zasahuje ve prospěch určitého křesťana a otevírá mu poklad zásluh Krista i svatých, aby dosáhl od Otce milosrdenství prominutí časných trestů za své hříchy. Tímto způsobem církev nechce pouze poskytnout tomuto křesťanu pomoc, nýbrž touží ho i pobídnout, aby konal skutky zbožnosti, pokání a lásky. (Srov. Pavel VI., Apoštolská konstituce Indulgentiarum doctrina, 8; tridentský koncil: DS 1835)</small>\n"
        }, 
        {
            "chapter": 23, 
            "caption": "", 
            "refs": "1032", 
            "id": 1479, 
            "text": "<small>Protože zemřelí věřící, kteří se očišťují, jsou také členy téhož společenství svatých, můžeme jim pomáhat, mimo jiné tím, že pro ně získáváme odpustky, aby byli zproštěni časných trestů, které si zasloužili za své hříchy.</small>\n"
        }, 
        {
            "chapter": 23, 
            "caption": "<b>XI. Slavení svátosti pokání</b>", 
            "refs": "", 
            "id": 1480, 
            "text": "Svátost pokání je liturgickým úkonem jako všechny svátosti. Prvky řádného slavení jsou tyto: pozdrav a požehnání kněze; četba Božího slova, aby se osvítilo svědomí a vzbudila zkroušenost; výzva k lítosti; zpověď, kterou se vyznávají a odhalují hříchy knězi; uložení a přijetí pokání; kněžské rozhřešení; chvála s díkůvzdáním a rozloučení s požehnáním kněze.\n"
        }, 
        {
            "chapter": 23, 
            "caption": "", 
            "refs": "1449", 
            "id": 1481, 
            "text": "<small>Byzantská liturgie používá více formulí rozhřešení, jež mají prosebný ráz a obdivuhodně vyjadřují tajemství odpuštění: „Bůh, který skrze proroka Nátana odpustil Davidovi, když vyznal své hříchy, a Petrovi, když hořce plakal, a hříšnici, když skrápěla slzami jeho nohy, a celníkovi a marnotratnému synovi, týž Bůh ti odpusť, skrze mne hříšníka, v tomto i onom životě; kéž tě neodsoudí, až se objevíš před jeho hrozným soudem, on, který je veleben na věky věků. Amen.“ (Euxologion tò méga, p. 222)</small>\n"
        }, 
        {
            "chapter": 23, 
            "caption": "", 
            "refs": "1140", 
            "id": 1482, 
            "text": "<small>Svátost pokání se také může konat v rámci <em>společného obřadu</em>, při němž je společná příprava na zpověď a společné díkůčinění za přijaté odpuštění. V tomto případě je osobní vyznání hříchů a jednotlivé rozhřešení zařazeno do bohoslužby slova se čtením, homilií a zpytováním svědomí, které se provádí společně, společná prosba o odpuštění, modlitba „Otče náš“ a společné díkůčinění. Takové společné slavení vyjadřuje mnohem jasněji církevní ráz pokání. Nicméně svátost pokání je vždy svou povahou liturgickým úkonem, a tedy úkonem církevním a veřejným, ať se slaví kterýmkoliv způsobem. (Srov. 2. vatikánský koncil, SC 26-27)</small>\n"
        }, 
        {
            "chapter": 23, 
            "caption": "", 
            "refs": "1401", 
            "id": 1483, 
            "text": "<small>V případech závažné nutnosti je možno se uchýlit ke <i>společnému slavení svátosti smíření s všeobecnou zpovědí a všeobecným rozhřešením</i>. Takový závažný případ může nastat, hrozí-li bezprostřední nebezpečí smrti, kdy kněží nemají dostatek času vyslechnout vyznání každého kajícníka. Závažný případ může nastat i tehdy, je-li někde velký počet kajícníků a není dost zpovědníků, aby mohli řádně vyslechnout zpovědi jednotlivců během rozumně únosného času, takže kajícníci by zůstali bez vlastní viny dlouho bez svátostné milosti a bez svatého přijímání. V takovém případě, aby bylo rozhřešení platné, věřící musí učinit předsevzetí, že v patřičné lhůtě vyznají své těžké hříchy v osobní zpovědi. (Srov. CIC, kán. 962, 1) Je na diecézním biskupovi, aby posoudil, zda existují podmínky vyžadované pro všeobecné rozhřešení. (Srov. CIC, kán. 961, 2) Značný nával věřících při příležitosti velkých svátků nebo poutí nepředstavuje případ takové vážné nutnosti. (Srov. CIC, kán. 961, 1)</small>\n"
        }, 
        {
            "chapter": 23, 
            "caption": "", 
            "refs": "878", 
            "id": 1484, 
            "text": "„Individuální a úplná zpověď a rozhřešení zůstávají jediným řádným způsobem, jímž se věřící smiřují s Bohem a s církví, ledaže by je od této zpovědi omlouvala fyzická nebo jiná běžně nepřekonatelná nemožnost.“ (Římský rituál, Obřady pokání, 31) Má to své hluboké důvody. Kristus působí v každé svátosti. Osobně se obrací ke každému hříšníkovi: „Synu, odpouštějí se ti hříchy“ (Mk 2,5); je lékařem, jenž se sklání nad každým nemocným, který ho potřebuje (Srov. Mk 2,17) ke svému uzdravení; pozvedá ho a znovu zapojuje do bratrského společenství. osobní zpověď je tedy nejvýraznější způsob smíření s Bohem a s církví.\n"
        }, 
        {
            "chapter": 23, 
            "caption": "<b>Souhrn</b>", 
            "refs": "", 
            "id": 1485, 
            "text": "<em>Večer o velikonoční neděli se Pán Ježíš ukázal svým apoštolům a řekl jim: „Přijměte Ducha svatého! Komu hříchy odpustíte, tomu jsou odpuštěny, komu je neodpustíte, tomu odpuštěny nejsou“ (Jan 20,22-23).</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1486, 
            "text": "<em>Odpuštění hříchů, spáchaných po křtu, se uděluje prostřednictvím příslušné svátosti, nazývané svátost obrácení, svátost zpovědi, svátost pokání nebo svátost smíření.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1487, 
            "text": "<em>Kdo hřeší, zraňuje Boží vznešenost a lásku, svou vlastní důstojnost člověka, který byl povolán k tomu, aby byl Božím dítětem, i duchovní zdraví církve, jejímž živým kamenem má být každý křesťan.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1488, 
            "text": "<em>Z hlediska víry není horší zlo než hřích; nic nemá zhoubnější důsledky pro samotné hříšníky, pro církev a pro celý svět.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1489, 
            "text": "<em>Vrátit se do společenství s Bohem, když jsme ho ztratili hříchem, je proces, na jehož počátku je milost Boha plného milosrdenství a starostlivého o spásu lidí. Je třeba prosit o tento vzácný dar jak pro sebe, tak i pro druhé.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1490, 
            "text": "<em>Návrat k Bohu, nazývaný obrácení a lítost, zahrnuje bolest a odpor ke spáchaným hříchům a pevné předsevzetí v budoucnu už nehřešit. Obrácení se tedy týká minulosti i budoucnosti a žije z naděje na Boží milosrdenství.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1491, 
            "text": "<em>Svátost pokání se skládá ze tří úkonů kajícníka a z rozhřešení kněze. Úkony kajícníka jsou: lítost, zpověď nebo vyznání hříchů knězi, dále předsevzetí vykonat zadostiučinění i skutky uložené za pokání.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1492, 
            "text": "<em>Lítost (nazývaná také kajícnost) má být inspirována důvody vyvěrajícími z víry. Vzniká-li lítost z lásky k Bohu, říká se jí „dokonalá“; má-li základ v jiných důvodech, nazývá se „nedokonalá“.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1493, 
            "text": "<em>Kdo chce dosáhnout smíření s Bohem a s církví, musí vyznat knězi všechny těžké hříchy, které ještě nevyznal a na něž si po pečlivém zpytování svědomí vzpomíná. I když zpověď všedních hříchů není sama o sobě nutná, církev ji přesto důtklivě doporučuje.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1494, 
            "text": "<em>Zpovědník ukládá kajícníkovi vykonání určitých úkonů „zadostiučinění“ nebo „pokání“, aby napravil škodu způsobenou hříchem a choval se zase tak, jak se sluší na Kristova učedníka.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1495, 
            "text": "<em>Pouze kněží, kteří dostali od církevní autority moc rozhřešovat, mohou odpouštět hříchy ve jménu Krista.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1496, 
            "text": "<em>Duchovní účinky svátosti pokání jsou:<br>— smíření s Bohem, jímž kajícník opět nabývá milost;<br>— smíření s církví;<br>— prominutí věčného trestu, který si člověk zasloužil smrtelnými hříchy;<br>— prominutí, alespoň částečné, časných trestů, následků hříchu;<br>— pokoj, klid svědomí a duchovní útěcha;<br>— vzrůst duchovní síly pro křesťanský boj.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1497, 
            "text": "<em>Individuální a úplná zpověď těžkých hříchů s následujícím rozhřešením zůstává jediným řádným prostředkem smíření s Bohem a s církví.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1498, 
            "text": "<em>Prostřednictvím odpustků mohou věřící získávat pro sebe, ale i pro duše v očistci prominutí časných trestů, následků hříchů.</em>\n"
        }, 
        {
            "chapter": 23, 
            "caption": "<b>5. článek</b><br>POMAZÁNÍ NEMOCNÝCH", 
            "refs": "", 
            "id": 1499, 
            "text": "„Svátostí pomazání nemocných a modlitbou kněží doporučuje celá církev své nemocné trpícímu a oslavenému Pánu, aby jim ulehčil a zachránil je. Vybízí je, aby se dobrovolně přidružili ke Kristovu utrpení a k jeho smrti, a tak byli prospěšní Božímu lidu.“ (2. vatikánský koncil, LG 11)\n"
        }, 
        {
            "chapter": 23, 
            "caption": "<b>I. Jeho základy v ekonomii spásy</b><br>NEMOC V LIDSKÉM ŽIVOTĚ", 
            "refs": "1006", 
            "id": 1500, 
            "text": "Nemoc a utrpení vždy patřily k nejvážnějším problémům, které podrobují lidský život zkoušce. V nemoci člověk zakouší vlastní bezmocnost, vlastní meze a svou ohroženost. Každá nemoc nám může dát zahlédnout smrt.\n"
        }, 
        {
            "chapter": 23, 
            "caption": "", 
            "refs": "", 
            "id": 1501, 
            "text": "Nemoc může vést k úzkosti, k uzavření se do sebe, někdy dokonce k zoufalství a vzpouře proti Bohu. Může však také napomáhat člověku k větší zralosti, pomoci mu rozlišit v jeho životě, co není podstatné, aby se zaměřil na to, co je důležité. Velmi často nemoc vyvolává hledání Boha a návrat k němu.\n"
        }, 
        {
            "chapter": 23, 
            "caption": "NEMOCNÝ TVÁŘÍ V TVÁŘ BOHU", 
            "refs": "164,376", 
            "id": 1502, 
            "text": "Člověk Starého zákona prožívá nemoc před Bohem. Před ním také proléval slzy nad svou nemocí; (Srov. Ž 38) od něho, Pána života a smrti, si snažně vyprošuje uzdravení. (Srov. Ž 6,3; Iz 38) Nemoc se stává cestou obrácení (Srov. Ž 38,5; 39,9.12) a Božím odpuštěním začíná uzdravení (Srov. Ž 32,5; 107,20; Mk 2,5-12). Izrael zakouší, že nemoc je jakýmsi tajemným způsobem spojena s hříchem a zlem a že věrnost Bohu podle jeho Zákona navrací život: „Neboť já jsem Hospodin, já tě uzdravuji“ (Ex 15,26). Prorok nahlíží, že utrpení může mít i výkupný smysl za hříchy druhého (Srov. Iz 53,11). Nakonec Izaiáš ohlašuje, že Bůh dopřeje Sionu čas, kdy odpustí každou vinu a vyléčí každou nemoc. (Srov. Iz 33,24)\n"
        }, 
        {
            "chapter": 23, 
            "caption": "KRISTUS - LÉKAŘ", 
            "refs": "549,1421,2288", 
            "id": 1503, 
            "text": "Kristův soucit s nemocnými a jeho četná uzdravení nemocných všeho druhu (Srov. Mt 4,24) jsou jasným znamením skutečnosti, že „Bůh navštívil svůj lid“ (Lk 7,16) a že Boží království je blízko. Ježíš nemá jen moc uzdravovat, nýbrž i odpouštět hříchy: (Srov. Mk 2,5-12) přišel uzdravit úplně celého člověka, duši i tělo; je lékařem, jakého nemocní potřebují. (Srov. Mk 2,17) Jeho soucit se všemi trpícími jde tak daleko, že se s nimi ztotožňuje: „Byl jsem nemocen, a navštívili jste mě“ (Mt 25,36). Jeho přednostní láska k nemocným nepřestala během staletí zcela zvláštním způsobem podněcovat křesťany k tomu, aby pečovali o všechny, kdo trpí na těle i na duchu. Ona je zdrojem neúnavného úsilí přinášet jim úlevu v jejich trápeních.\n"
        }, 
        {
            "chapter": 23, 
            "caption": "", 
            "refs": "695,1116", 
            "id": 1504, 
            "text": "Ježíš často žádá nemocné, aby věřili (Srov. Mk 5,34.36; 9,23). K uzdravování používá znamení: sliny a vkládání rukou (Srov. Mk 7,32-36; 8,22-25), bláto a omývání (Srov. Jan 9,6-15). Nemocní se snaží dotknout se ho (Srov. Mk 3,10; 6,56), „protože z něho vycházela síla a uzdravovala všechny“ (Lk 6,19). Tak se nás Kristus ve svátostech i nadále „dotýká“, aby nás uzdravoval.\n"
        }, 
        {
            "chapter": 23, 
            "caption": "", 
            "refs": "440,307", 
            "id": 1505, 
            "text": "Kristus, pohnut tolikerým utrpením, nejen dovolil, aby se ho nemocní dotýkali, ale bere jejich trápení za své: „Vzal na sebe naše slabosti a nesl naše nemoci“ (Mt 8,17; Srov. Iz 53,4). Avšak neuzdravil všechny nemocné. Jeho uzdravení byla znamením příchodu Božího království. Ohlašovala mnohem radikálnější uzdravení: vítězství nad hříchem a nad smrtí skrze jeho velikonoční oběť. Kristus vzal na kříži na sebe celou tíži zla (Srov. Iz 53,4-6) a „sňal hříchy světa“ (Jan 1,29); nemoc je pouze důsledkem. Svým utrpením a svou smrtí na kříži dal Kristus utrpení nový smysl: od té doby nás utrpení může připodobnit Kristu a spojit s jeho vykupitelským utrpením.\n"
        }, 
        {
            "chapter": 23, 
            "caption": "„UZDRAVUJE NEMOCNÉ ...“", 
            "refs": "859", 
            "id": 1506, 
            "text": "Kristus vybízí své učedníky, aby ho následovali tím, že také sami vezmou na sebe svůj kříž (Srov. Mt 10,38). Tím, že ho následují, nabývají nový způsob vidění nemoci a nemocných. Ježíš je přidružuje ke svému životu chudoby a služby. Dává jim podíl na službě soucitu a uzdravování: „Vydali se tedy na cesty a hlásali, že je třeba se obrátit. Vyháněli mnoho zlých duchů, pomazávali olejem mnoho nemocných a uzdravovali je“ (Mk 6,12-13).\n"
        }, 
        {
            "chapter": 23, 
            "caption": "", 
            "refs": "430", 
            "id": 1507, 
            "text": "Vzkříšený Pán obnovuje toto vyslání („V mém jménu ... budou vkládat ruce na nemocné a uzdraví je“: Mk 16,17-18) a potvrzuje to znameními (zázraky), které církev koná, když vzývá jeho jméno (Srov. Sk 9,34; 14,3). Tato znamení ukazují zvláštním způsobem, že Ježíš je opravdu „Bůh, který dává spásu“. (Srov. Mt 1,21; Sk 4,12)\n"
        }, 
        {
            "chapter": 23, 
            "caption": "", 
            "refs": "798,618", 
            "id": 1508, 
            "text": "Duch Svatý dává některým zvláštní charisma uzdravování (Srov. 1 Kor 12,9.28.30), aby ukázal sílu milosti Zmrtvýchvstalého. Nicméně ani nejintenzivnější modlitby nedosáhnou uzdravení všech nemocí. Tak se svatý Pavel musel od Pána naučit: „Stačí ti moje milost, protože síla se tím zřejměji projeví ve slabosti“ (2 Kor 12,9); snášená utrpení mohou mít ten smysl, pro který „na svém těle doplňuji to, co zbývá vytrpět do plné míry Kristových útrap; má z toho prospěch jeho tělo, to je církev“ (Kol 1,24).\n"
        }, 
        {
            "chapter": 23, 
            "caption": "", 
            "refs": "1405", 
            "id": 1509, 
            "text": "„Uzdravujte nemocné!“ (Mt 10,8). Církev dostala tento úkol od Pána a snaží se ho uskutečňovat jak péčí, kterou poskytuje nemocným, tak přímluvnou modlitbou, kterou ji doprovází. Věří v oživující přítomnost Krista, lékaře duší i těl. Tato přítomnost zvláště působí ve svátostech a zcela mimořádně v eucharistii, v chlebu, který dává věčný život (Srov. Jan 6,54.58) a na jehož spojení s tělesným zdravím naráží svatý Pavel. (Srov. 1 Kor 11,30)\n"
        }, 
        {
            "chapter": 23, 
            "caption": "", 
            "refs": "1117", 
            "id": 1510, 
            "text": "Apoštolská církev však zná ještě zvláštní obřad ve prospěch nemocných dosvědčený svatým Jakubem: „Je někdo z vás nemocný? Ať si zavolá představené církevní obce a ti ať se nad ním modlí a mažou ho olejem ve jménu Páně; modlitba spojená s vírou zachrání nemocného, Pán ho pozdvihne, a jestliže se dopustil hříchů, bude mu odpuštěno“ (Jak 5,14-15). Tradice rozpoznala v tomto obřadu jednu ze sedmi svátostí církve. (Srov. sv. Inocenc I., list Si instituta ecclesiastica: DS 216; florentský koncil: DS 1324-1325; tridentský koncil: DS 1695-1696; 1716-1717)\n"
        }, 
        {
            "chapter": 23, 
            "caption": "SVÁTOST NEMOCNÝCH", 
            "refs": "", 
            "id": 1511, 
            "text": "Církev věří a vyznává, že mezi sedmi svátostmi existuje jedna svátost určená zvláštním způsobem k tomu, aby posilovala ty, kteří jsou postiženi nemocí: pomazání nemocných:</p><p><small>„Toto posvátné pomazání nemocných bylo ustanoveno jako opravdová svátost ve vlastním smyslu slova v Novém zákoně naším Pánem Ježíšem Kristem; byla sice naznačena u Marka, ale věřícím ji doporučil a uvedl ve známost Jakub, apoštol a bratr Pána.“ (Tridentský koncil: DS 1695; srov. Jak 5,14-15)</small>\n"
        }, 
        {
            "chapter": 23, 
            "caption": "", 
            "refs": "", 
            "id": 1512, 
            "text": "V liturgické tradici jak východní, tak západní, jsou od dávných dob svědectví o pomazání nemocných prováděném posvěceným olejem. Během staletí bylo pomazání nemocných udělováno stále výlučněji těm, kteří už umírali. Z toho důvodu dostalo název „poslední pomazání“. Navzdory tomuto vývoji liturgie nikdy nepřestala prosit Pána, aby nemocný znovu nabyl zdraví, může-li to prospět jeho spáse. (Srov. tridentský koncil: SC 73)\n"
        }, 
        {
            "chapter": 23, 
            "caption": "", 
            "refs": "", 
            "id": 1513, 
            "text": "Apoštolská konstituce „Sacram unctionem infirmorum“ z 30. listopadu 1972 v duchu 2. vatikánského koncilu (Srov. 2. vatikánský koncil, SC 73) stanovila, že v budoucnosti má být dodržováno v římském obřadu následující:</p><p><small>„Svátost pomazání nemocných se uděluje nemocným v nebezpečí smrti tak, že se mažou patřičně posvěceným olejem (olivovým nebo jiným rostlinným) na čele a na rukou a říká se přitom jedenkrát: ‘Skrze toto svaté pomazání ať tě Pán pro své milosrdenství posílí milostí Ducha Svatého, ať tě vysvobodí z hříchů, ať tě zachrání a posilní.’“ (Pavel VI., Apoštolská konstituce Sacram unctionem infirmorum; srov. CIC, kán. 847, 1)</small>\n"
        }, 
        {
            "chapter": 23, 
            "caption": "<b>II. Kdo přijímá a kdo uděluje tuto svátost?</b><br>V PŘÍPADĚ TĚŽKÉ NEMOCI ...", 
            "refs": "", 
            "id": 1514, 
            "text": "Pomazání nemocných „není svátostí jen pro ty, kdo se ocitli v krajním ohrožení života. Proto je příhodná doba pro její přijetí jistě už tehdy, když věřící začíná být v nebezpečí smrti pro nemoc nebo stáří“. (2. vatikánský koncil, SC 73; srov. CIC, kán. 1004, 1; 1005; 1007; CCEO, kán. 738)\n"
        }, 
        {
            "chapter": 23, 
            "caption": "", 
            "refs": "", 
            "id": 1515, 
            "text": "Jestliže nemocný, který přijal pomazání, znovu nabude zdraví, může v případě další těžké nemoci tuto svátost znovu přijmout. Během téže nemoci lze svátost opakovat, jestliže nastane zhoršení. Je vhodné přijmout pomazání nemocných před těžkým chirurgickým zákrokem. Totéž platí u starých osob, jejichž slabosti stále přibývá.\n"
        }, 
        {
            "chapter": 23, 
            "caption": "„... AŤ SI ZAVOLÁ PŘEDSTAVENÉ CÍRKEVNÍ OBCE“", 
            "refs": "", 
            "id": 1516, 
            "text": "Pomazání nemocných mohou udělovat pouze biskupové a kněží. (Srov. tridentský koncil: DS 1697; 1719; CIC, kán. 1003; CCEO, kán. 739, 1) Je povinností pastýřů poučovat věřící o blahodárných účincích této svátosti. Věřící pak ať povzbuzují nemocné, aby se obrátili na kněze pro přijetí této svátosti. Nemocní pak ať se připraví na její přijetí v dobrém rozpoložení za pomoci jejich pastýře a celého společenství církve, které se vybízí, aby zahrnulo zcela zvláštním způsobem nemocné svými modlitbami a svou bratrskou pozorností.\n"
        }, 
        {
            "chapter": 23, 
            "caption": "<b>III. Jak se slaví tato svátost?</b>", 
            "refs": "1140,1524", 
            "id": 1517, 
            "text": "Pomazání nemocných je, jako všechny svátosti, slavením liturgie ve společenství (Srov. 2. vatikánský koncil, SC 27), ať už se koná v rodině, v nemocnici nebo v kostele, pro jednoho nemocného nebo pro skupinu nemocných. Je velmi vhodné slavit je během eucharistie, památky velikonoční oběti Pána. Dovolují-li to okolnosti, může slavení svátosti předcházet svátost pokání a může být ukončeno eucharistií. Eucharistie jakožto svátost Kristovy velikonoční oběti, měla by být vždycky poslední svátostí pozemské pouti, „pokrmem na cestu“ (viatikum) pro „přechod“ do věčného života.\n"
        }, 
        {
            "chapter": 23, 
            "caption": "", 
            "refs": "", 
            "id": 1518, 
            "text": "Slovo a svátost tvoří jeden neoddělitelný celek. Bohoslužba slova, s předcházejícím kajícím úkonem, zahajuje slavení Kristova slova a svědectví apoštolů povzbuzují víru nemocného i společenství, aby prosili Pána o sílu jeho Ducha.\n"
        }, 
        {
            "chapter": 23, 
            "caption": "", 
            "refs": "", 
            "id": 1519, 
            "text": "Slavení svátosti zahrnuje hlavně tyto prvky: „představení církevní obce“ (Srov. Jak 5,14) mlčky vkládají ruce na nemocné; modlí se nad nimi ve víře církve: (Srov. Jak 5,15) je to epikleze vlastní této svátosti; pak vykonají mazání olejem, pokud možno posvěceným od biskupa.</p><p>Tyto liturgické úkony naznačují, jakou milost tato svátost uděluje nemocným.\n"
        }, 
        {
            "chapter": 23, 
            "caption": "<b>IV. Účinky slavení této svátosti</b>", 
            "refs": "733", 
            "id": 1520, 
            "text": "<em>Zvláštní dar Ducha Svatého</em>. Základní milostí této svátosti je milost útěchy, pokoje a odvahy, aby člověk překonal potíže, které působí vážná nemoc nebo slabost stáří. Tato milost je darem Ducha svatého, který obnovuje důvěru a víru v Boha a posiluje proti pokušením zlého ducha, to je proti pokušením malomyslnosti a úzkosti před smrtí. (Srov. Žid 2,15) Tato podpora Pána prostřednictvím síly jeho Ducha chce přivést nemocného k uzdravení duše, ale i těla, je-li to Boží vůle. (Srov. florentský koncil: DS 1325) Kromě toho, „jestliže se dopustil hříchů, bude mu odpuštěno“ (Jak 5,15; srov. tridentský koncil: DS 1717).\n"
        }, 
        {
            "chapter": 23, 
            "caption": "", 
            "refs": "1535,1499", 
            "id": 1521, 
            "text": "<em>Spojení s Kristovým utrpením.</em> Skrze milost této svátosti dostává nemocný sílu a dar spojit se mnohem důvěrněji s Kristovým utrpením: je jistým způsobem <em>posvěcen</em>, aby přinášel plody připodobněním k výkupnému utrpení Spasitele. Utrpení, následek dědičného hříchu, dostává nový smysl: stává se účastí na Ježíšově spasitelném díle.\n"
        }, 
        {
            "chapter": 23, 
            "caption": "", 
            "refs": "953", 
            "id": 1522, 
            "text": "<em>Milost církve.</em> Nemocní, kteří přijímají tuto svátost a „dobrovolně se přidružují ke Kristovu utrpení a k jeho smrti“, jsou tak „prospěšní Božímu lidu“ (2. vatikánský koncil, LG 11). Slavením této svátosti ve společenství svatých se církev přimlouvá za zlepšení stavu nemocného. A nemocný opět milostí této svátosti přispívá ze své strany k posvěcení církve a k dobru všech lidí, pro které církev trpí a obětuje se skrze Krista Bohu Otci.\n"
        }, 
        {
            "chapter": 23, 
            "caption": "", 
            "refs": "1020,1294", 
            "id": 1523, 
            "text": "<em>Příprava na poslední přechod</em>. Je-li svátost nemocných udělována všem, kteří trpí těžkou nemocí nebo slabostí, tím spíše ji dostávají ti, kteří se chystají opustit tento život; proto se také nazývá „sacramentum exeuntium“ (In exitu vitae constituti, tridentský koncil: DS 1698). Pomazání nemocných dokonává naše připodobnění se Kristově smrti a vzkříšení, započaté křtem. Doplňuje svatá pomazání, která poznamenávají celý křesťanský život: křestní pomazání, které v nás zpečetilo nový život, a biřmovací pomazání, které nás posílilo pro životní boj. Toto poslední pomazání ochraňuje konec naší pozemské existence jakoby pevnou hradbou se zřetelem na poslední boje před vstupem do Otcova domu. (Srov. In exitu vitae constituti, tridentský koncil: DS 1694)\n"
        }, 
        {
            "chapter": 23, 
            "caption": "<b>V. Pokrm na cestu (viatikum), poslední svátost křesťana</b>", 
            "refs": "1392", 
            "id": 1524, 
            "text": "Církev kromě pomazání nemocných poskytuje těm, kteří se chystají opustit tento život, eucharistii jako pokrm na cestu. Je-li přijata v této chvíli přechodu k Otci, má společenství Kristova těla a krve mimořádný význam a důležitost. Je semenem věčného života a silou vzkříšení podle slov Páně: „Kdo jí mé tělo a pije mou krev, má život věčný a já ho vzkřísím v poslední den“ (Jan 6,54). Eucharistie, svátost Krista, který zemřel a vstal z mrtvých, je v takových případech svátostí přechodu ze smrti do života, z tohoto světa k Otci. (Srov. Jan 13,1)\n"
        }, 
        {
            "chapter": 23, 
            "caption": "", 
            "refs": "1680,2299", 
            "id": 1525, 
            "text": "Jako svátosti křtu, biřmování a eucharistie tvoří jednotu nazývanou „svátosti uvedení do křesťanského života“, tak lze říci, že svátost pokání, pomazání nemocných a eucharistie jakožto „pokrm na cestu“ tvoří na sklonku křesťanského života „svátosti připravující na věčnou vlast“ nebo svátost uzavírající pozemské putování.\n"
        }, 
        {
            "chapter": 23, 
            "caption": "<b>Souhrn</b>", 
            "refs": "", 
            "id": 1526, 
            "text": "<em>„Je někdo z vás nemocný? Ať si zavolá představené církevní obce a ti ať se nad ním modlí a mažou ho olejem ve jménu Páně; modlitba spojená s vírou zachrání nemocného, Pán ho pozdvihne, a jestliže se dopustil hříchů, bude mu odpuštěno“ (Jak 5,14-15).</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1527, 
            "text": "<em>Cílem svátosti pomazání nemocných je udělit zvláštní milost křesťanu, který zakouší těžkosti v důsledku těžké nemoci nebo stáří.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1528, 
            "text": "<em>Vhodný okamžik k přijetí svatého pomazání nadchází, když se věřící začíná dostávat do nebezpečí smrti pro nemoc nebo pro stáří.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1529, 
            "text": "<em>Křesťan může přijmout svaté pomazání, kdykoliv těžce onemocní, a stejně tak po prvním přijetí, kdykoliv se nemoc zhorší.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1530, 
            "text": "<em>Svátost pomazání nemocných mohou udělovat pouze kněží a biskupové; při jejím udělování používají olej posvěcený biskupem nebo, v případě potřeby, tím knězem, který uděluje svátost.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1531, 
            "text": "<em>Podstatné při slavení této svátosti je mazání olejem na čele a na rukou nemocného (v římském obřadu) nebo na jiné části těla (na Východě); mazání se doprovází liturgickou modlitbou celebrujícího kněze, který vyprošuje zvláštní milost této svátosti.</em>\n"
        }, 
        {
            "chapter": 23, 
            "caption": "", 
            "refs": "", 
            "id": 1532, 
            "text": "<em>Zvláštní milost svátosti pomazání nemocných má tyto účinky:<br>— spojení nemocného s Kristovým utrpením, k jeho vlastnímu prospěchu i k prospěchu celé církve;<br>— útěchu, pokoj a odvahu, aby křesťansky snášel utrpení nemoci nebo stáří;<br>— odpuštění hříchů, jestliže je nemocný nemohl obdržet ve svátosti pokání;<br>— uzdravení, jestliže to prospívá ke spáse duše;<br>— přípravu na přechod do věčného života</em>\n"
        }, 
        {
            "chapter": 24, 
            "caption": "", 
            "refs": "1212", 
            "id": 1533, 
            "text": "Křest, biřmování a eucharistie jsou svátosti uvedení do křesťanského života. Jsou základem obecného povolání všech Kristových učedníků ke svatosti a k úkolu evangelizovat svět. Tyto svátosti zprostředkují Kristovým učedníkům potřebné milosti, aby mohli žít podle Ducha v tomto životě poutníků, kteří jsou na cestě do vlasti.\n"
        }, 
        {
            "chapter": 24, 
            "caption": "", 
            "refs": "", 
            "id": 1534, 
            "text": "Dvě další svátosti, kněžství a manželství, jsou zaměřeny na spásu druhých. Přispívají-li také k osobní spáse, pak tím, že slouží druhým. Udělují zvláštní poslání v církvi a slouží k budování Božího lidu.\n"
        }, 
        {
            "chapter": 24, 
            "caption": "", 
            "refs": "784", 
            "id": 1535, 
            "text": "V těchto svátostech ti, kteří již byli <i>posvěceni</i> křtem a biřmováním pro obecné kněžství, mohou přijmout zvláštní <i>posvěcení</i> (Srov. 2. vatikánský koncil, LG 10.). Ti, kteří přijímají svátost kněžství, jsou <i>posvěceni</i>, „aby ve jménu Kristově … pásli církev Božím slovem a Boží milostí“ (2. vatikánský koncil, LG 11.). A „křesťanští manželé jsou k povinnostem a důstojnosti svého stavu posilováni jakoby <i>svěceni</i> zvláštní svátostí“. (2. vatikánský koncil, GS 48.)\n"
        }, 
        {
            "chapter": 24, 
            "caption": "<b>6. ČLÁNEK</b><br>SVÁTOST KNĚŽSTVÍ", 
            "refs": "860", 
            "id": 1536, 
            "text": "Kněžství je svátost, skrze kterou pokračuje v církvi nadále až do konce časů poslání, které Kristus svěřil svým apoštolům; je to tedy svátost apoštolské služby. Člení se ve tři stupně: biskupství, kněžství a jáhenství.</p><p>[O ustanovení a poslání apoštolské služby Kristem viz str. 233 nn. Zde se pojednává pouze o svátostném způsobu, kterým je tato služba předávána.]\n"
        }, 
        {
            "chapter": 24, 
            "caption": "<b>I. Proč se tato svátost nazývá „ordinace\"</b>", 
            "refs": "922,923,1631", 
            "id": 1537, 
            "text": "Slovo „<i>ordo</i>“ označovalo v římském starověku sbory ustanovené v občanském smyslu, především sbor těch, kteří vládli. „Ordinatio“ (kněžské svěcení) naznačuje zařazení do nějakého „ordo“ (stavu či sboru). V církvi se ustanovily sbory, které tradice, ne bez biblického základu (Srov. Žid, 5,6; 7,11; Ž 110,4.), nazývá již od prvotních dob řeckým výrazem „taxeis“, latinsky „ordines“: tak liturgie hovoří o „ordo episcoporum“ — stavu biskupů, o „ordo presbyterorum“ — stavu kněží, o „ordo diaconorum“ — stavu jáhnů. I u ostatních stavů se používá označení „ordo“: katechumenů, panen, manželů, vdov ...\n"
        }, 
        {
            "chapter": 24, 
            "caption": "", 
            "refs": "875,699", 
            "id": 1538, 
            "text": "Zařazení do některého z těchto církevních stavů se provádělo obřadem „<i>ordinatio</i>“, náboženským a liturgickým úkonem, který tvořilo zasvěcení, požehnání nebo svátost. Dnes je výraz „ordinatio“ vyhrazen svátostnému úkonu, který zařazuje přijímající osobu do stavu biskupů, kněží a jáhnů a který překračuje prostou volbu, označení, pověření nebo ustanovení ze strany společenství, protože uděluje dar Ducha svatého, který uschopňuje vykonávat „posvátnou moc“ (sacra potestas) (Srov. 2. vatikánský koncil, LG 10.), jež může pocházet pouze od Krista prostřednictvím církve. „Ordinatio“ se také nazývá „consecratio“ — posvěcení, protože jím si sám Kristus odděluje kandidáta a uvádí jej v úřad pro svou církev. Viditelným znamením takového posvěcení je biskupovo <i>vkládání rukou</i> spolu se zásvětnou modlitbou.\n"
        }, 
        {
            "chapter": 24, 
            "caption": "<b>II. Svátost kněžství v ekonomii spásy</b><br>KNĚŽSTVÍ VE STARÉM ZÁKONĚ", 
            "refs": "", 
            "id": 1539, 
            "text": "Bůh ustavil vyvolený lid jako „království kněží a svatý národ“ (Ex 19,6)(Srov. Iz 61,6.). V izraelském národě si však zvolil jeden ze dvanácti kmenů, totiž kmen Levi, který si vyhradil pro liturgickou službu (Srov. Nm 1,48-53.); sám Bůh je jeho dědičným podílem (Srov. Joz 13,33.). Vlastní obřad posvětil počátky kněžství Staré smlouvy (Srov. Ex 29,1-30; Lv 8.). V ní jsou kněží ustanoveni „jako zástupci lidí před Bohem, aby přinášeli dary a oběti za hříchy“. (Srov. Žid 5,1.)\n"
        }, 
        {
            "chapter": 24, 
            "caption": "", 
            "refs": "2099", 
            "id": 1540, 
            "text": "Takové kněžství bylo ustanoveno k hlásání Božího slova (Srov. Mal 2,7-9.) a k obnovování společenství s Bohem prostřednictvím obětí a modlitby. Nepřinášelo však spásu, muselo znovu a znovu opakovat oběti a nemohlo přivést k definitivnímu posvěcení (Srov. Žid 5,3; 7,27; 10,1-4.), které měla zjednat jedině Kristova oběť.\n"
        }, 
        {
            "chapter": 24, 
            "caption": "", 
            "refs": "", 
            "id": 1541, 
            "text": "Liturgie církve však vidí v Árónově kněžství a ve službě levitů, stejně jako v sedmdesáti „starších“ (Srov. Nm 11,24-25.), předobrazy služebného kněžství Nového zákona. Církev latinského obřadu to vyjadřuje v konsekrační prefaci při biskupském svěcení:</p><p><small>„Bože a Otče našeho Pána, Ježíše Krista ... Ty jsi dal své církvi zákony slovem své milosti. Ty jsi od počátku určil rod vzešlý z Abraháma, aby se stal lidem svatým. Ty jsi ustanovil představené a kněze, neponechal jsi svou svatyni bez služebníků ...“ (Římský pontifikál, Svěcení biskupů, kněží a jáhnů, 47.)</small>\n"
        }, 
        {
            "chapter": 24, 
            "caption": "", 
            "refs": "", 
            "id": 1542, 
            "text": "Při svěcení kněží se církev modlí:</p><p><small>„Svatý Otče, všemohoucí věčný Bože … Už v době starozákonní jsi ustanovil posvátné služby, když sis vyvolil Mojžíše a Áróna, aby vedli a posvěcovali tvůj lid, a podřizovals jim pomocníky, aby spolupracovali na tvém díle. Když Izrael putoval pouští, dal jsi Mojžíšova ducha sedmdesáti starším, aby s jejich pomocí snáze vedl tvůj vyvolený lid. A na Árónově důstojnosti jsi dal účast i jeho synům: podle Zákona konali před tebou kněžskou službu a přinášeli ti oběti ve stánku ...“ (Římský pontifikál, Svěcení biskupů, kněží a jáhnů, 159.)</small>\n"
        }, 
        {
            "chapter": 24, 
            "caption": "", 
            "refs": "", 
            "id": 1543, 
            "text": "A v konsekrační modlitbě při jáhenském svěcení církev vyznává:</p><p><small>„Bože všemohoucí … ty nepřestáváš budovat svou církev, aby vyrůstala v tvůj příbytek … ty si v ní povoláváš k šíření tvého království své služebníky, které církev pověřuje trojím stupněm posvátné služby ... podobně jako jsi ve Starém zákoně vyvolil syny Leviovy, aby konali službu při tvém svatostánku.“ (Římský pontifikál, Svěcení biskupů, kněží a jáhnů, 207.)</small>\n"
        }, 
        {
            "chapter": 24, 
            "caption": "JEDINÉ KRISTOVO KNĚŽSTVÍ", 
            "refs": "874", 
            "id": 1544, 
            "text": "Všechny předobrazy kněžství Staré smlouvy nacházejí své naplnění v Ježíši Kristu, jediném „prostředníku mezi Bohem a lidmi“ (1 Tim 2,5). Melchizedech, „kněz Boha Nejvyššího“ (Gn 14,18), je křesťanskou tradicí považován za předobraz kněžství Krista, jediného „velekněze podle řádu Melchizedechova“ (Žid 5,10; 6,20), „svatého, nevinného, neposkvrněného“ (Žid 7,26), který „jedinou obětí přivedl k dokonalosti navždy ty, které posvětil“ (Žid 10,14), to jest jedinou obětí svého kříže.\n"
        }, 
        {
            "chapter": 24, 
            "caption": "", 
            "refs": "1367,662", 
            "id": 1545, 
            "text": "Kristova výkupná oběť je jedinečná, přinesená jednou provždy. Je však zpřítomňována v eucharistické oběti církve. Totéž platí pro Kristovo jediné kněžství: je zpřítomňováno služebným kněžstvím, aniž je tím umenšována jedinečnost Kristova kněžství. „Vždyť jen Kristus je pravý kněz, zatímco ostatní jsou jeho služebníky.“ (Sv. Tomáš Akvinský, <i>In ad Hebraeos</i>, 7, 4.)\n"
        }, 
        {
            "chapter": 24, 
            "caption": "DVOJÍ ÚČAST NA JEDINÉM KRISTOVĚ KNĚŽSTVÍ", 
            "refs": "1268", 
            "id": 1546, 
            "text": "Kristus, velekněz a jediný prostředník, učinil z církve „královský národ a kněze Boha, svého Otce“ (Zj 1,6)(Srov. Zj 5,9-19; 1 Petr 2,5.9.). Celé společenství jako takové je kněžské. Věřící vykonávají své křestní kněžství účastí na poslání Krista, kněze, proroka a krále, každý podle svého vlastního povolání. Právě svátostmi křtu a biřmování jsou věřící posvěceni, aby tvořili „... svaté kněžstvo“. (2. vatikánský koncil, LG 10.)\n"
        }, 
        {
            "chapter": 24, 
            "caption": "", 
            "refs": "1142,1120", 
            "id": 1547, 
            "text": "Služebné neboli hierarchické kněžství biskupů a kněží a všeobecné kněžství všech věřících, i když „jedno i druhé — každé svým vlastním způsobem — má účast na jediném kněžství Kristově“, přesto se podstatně liší, ačkoliv „jsou ve vzájemném vztahu“. (2. vatikánský koncil, LG 10.) V jakém smyslu? Zatímco se všeobecné kněžství věřících uskutečňuje v rozvoji křestní milosti, v životě víry, v naději a lásce, v životě podle Ducha, služebné kněžství slouží všeobecnému kněžství, je zaměřeno na rozvoj křestní milosti všech křesťanů. Je to jeden z <i>prostředků</i>, jimiž Kristus pokračuje v budování a vedení církve. Právě proto se předává zvláštní svátostí, svátostí kněžství.\n"
        }, 
        {
            "chapter": 24, 
            "caption": "V OSOBĚ KRISTA-HLAVY", 
            "refs": "", 
            "id": 1548, 
            "text": "V církevní službě svátostného kněžství je sám Kristus přítomen ve své církvi jako hlava svého těla, pastýř svého stádce, velekněz výkupné oběti, učitel pravdy. To vyjadřuje církev, když říká, že silou svátosti kněžství kněz jedná „in persona Christi capitis“ — v osobě Krista — Hlavy: (Srov. 2. vatikánský koncil, LG 10; 28; také SC 33; ChD 11; PO 2; 6.)</p><p><small>„Je to týž kněz Ježíš Kristus, kterého služebník skutečně zastupuje. Služebník pak je v síle kněžského svěcení, které přijal, připodobněn veleknězi, má moc působit silou samého Krista, kterého zastupuje (‘virtute ac persona ipsius Christi’).“ (Pius XII., encyklika <i>Mediator Dei</i>.)</small></p><p><small>„Kristus je pramenem každého kněžství: vždyť kněz Starého zákona byl jeho předobrazem, zatímco kněz Nového zákona jedná v osobě Krista\" (Sv. Tomáš Akvinský, <i>Summa theologiae</i>, III, 22, 4.)</small>\n"
        }, 
        {
            "chapter": 24, 
            "caption": "", 
            "refs": "1142", 
            "id": 1549, 
            "text": "Skrze svátostnou službu, zvláště biskupů a kněží, se přítomnost Krista jako hlavy církve stává viditelnou uprostřed společenství věřících (Srov. 2. vatikánský koncil, LG 21.). Podle krásného obratu svatého Ignáce z Antiochie biskup je <i>typos tou Patros</i>, je jakoby živý obraz Boha Otce. (Srov. sv. Ignác Antiochijský, <i>Epistula ad Trallianos</i>, 3, 1; týž, <i>Epistula ad Magnesios</i>, 6, 1.)\n"
        }, 
        {
            "chapter": 24, 
            "caption": "", 
            "refs": "896,1128,1584", 
            "id": 1550, 
            "text": "Tato Kristova přítomnost v knězi se nemá chápat tak, jako by kněz byl obrněn proti veškeré lidské slabosti; proti vládychtivosti, omylům, či dokonce proti hříchu. Síla Ducha svatého neručí za všechny skutky kněží stejným způsobem. Zatímco ve svátostech je tato záruka dána tak, že ani hřích udělovatele svátosti nemůže zabránit účinku milosti, existuje mnoho jiných činů, v nichž jeho lidský charakter zanechává stopy, jež nejsou vždy znamením věrnosti evangeliu, a které proto mohou následovně škodit apoštolské plodnosti církve.\n"
        }, 
        {
            "chapter": 24, 
            "caption": "", 
            "refs": "876,1538,608", 
            "id": 1551, 
            "text": "Kněžství je <i>služebné</i>. „Tento úkol, který Pán svěřil pastýřům svého lidu, je skutečné sloužení.“ (2. vatikánský koncil, LG 24.) Kněžství je zcela zaměřeno na Krista a na lidi. Naprosto závisí na Kristu a na jeho jediném kněžství a bylo ustanoveno ve prospěch lidí a společenství církve. Svátost kněžství uděluje „posvátnou moc“, a to právě moc Kristovu. Měřítkem pro výkon takové autority musí tedy být vzor Krista, který se z lásky stal posledním a služebníkem všech (Srov. Mk 10,43-45; 1 Petr 5,3.). „Pán výslovně zdůraznil, že péče o jeho stádce je důkaz lásky k němu.“ (Sv. Jan Zlatoústý, <i>De sacerdotio</i>, 2, 4: PG 48, 635D; srov. Jan 21,15-17.)\n"
        }, 
        {
            "chapter": 24, 
            "caption": "„JMÉNEM CELÉ CÍRKVE\"", 
            "refs": "", 
            "id": 1552, 
            "text": "Služebné kněžství nemá jen úkol zastupovat Krista — hlavu církve před shromážděním věřících; kněz také jedná jménem celé církve, když přednáší Bohu modlitbu církve (Srov. 2. vatikánský koncil, SC 33.) a především když přináší eucharistickou oběť. (Srov. 2. vatikánský koncil, LG 10.)\n"
        }, 
        {
            "chapter": 24, 
            "caption": "", 
            "refs": "795", 
            "id": 1553, 
            "text": "„Jménem <i>celé</i> církve.“ To neznamená, že kněží jsou delegáti společenství. Modlitba a oběť církve jsou neoddělitelné od modlitby a oběti Krista, její hlavy. Je to vždy uctívání Krista v církvi a skrze církev. Je to celá církev, Kristovo tělo, která se modlí a obětuje „skrze něho a s ním a v něm“ v jednotě Ducha svatého Bohu Otci. Celé Tělo, „hlava i údy“, se modlí a obětuje; proto ti, kdo jsou v Těle služebníky ve vlastním slova smyslu, jsou nazýváni nejen služebníky Krista, nýbrž i služebníky církve. Právě proto, že služebné kněžství zastupuje Krista, může zastupovat církev.\n"
        }, 
        {
            "chapter": 24, 
            "caption": "<b>III. Tři stupně svátosti kněžství</b>", 
            "refs": "1536,1538", 
            "id": 1554, 
            "text": "„Bohem ustanovenou církevní službu vykonávají na různých stupních kněžství ti, kteří se už odedávna nazývají biskupy, kněžími a jáhny (Srov. 2. vatikánský koncil, LG 28.).“ Katolická nauka, vyjádřená v liturgii, v učitelském úřadu a ve stálé praxi církve, uznává, že existují dva různé stupně služebné účasti na Kristově kněžství: biskupství a kněžství. Jáhenství je určeno k tomu, aby jim pomáhalo a sloužilo. Proto výraz „sacerdos“ — kněz — označuje v současném způsobu vyjadřování biskupa a kněze, ale ne jáhna. Nicméně katolická nauka učí, že stupně účasti na kněžství (biskupství a kněžství) a stupeň určený ke sloužení (jáhenství) se udělují všechny tři svátostným úkonem, který se latinsky nazývá „ordiantio“, jinak svátost kněžství (sacramentum ordinis):</p><p><small>„Ať všichni mají úctu k jáhnům jako k samému Ježíši Kristu, k biskupovi jako k obrazu Otce a ke kněžím jako k Božímu senátu a sboru apoštolů: bez nich není církev.“ (Sv. Ignác Antiochijský, <i>Epistula ad Trallianos</i>, 3, 1.)</small>\n"
        }, 
        {
            "chapter": 24, 
            "caption": "BISKUPSKÉ SVĚCENÍ - PLNOST SVÁTOSTI KNĚŽSTVÍ", 
            "refs": "861", 
            "id": 1555, 
            "text": "„Mezi různými službami, které se vykonávají v církvi už od prvních dob, má podle svědectví ústního podání nejvýznačnější místo úřad těch, kteří jsou ustanoveni jako biskupové a v nichž jsou prostřednictvím nepřetržité posloupnosti od počátku výhonky apoštolské setby.“ (2. vatikánský koncil, LG 20.)\n"
        }, 
        {
            "chapter": 24, 
            "caption": "", 
            "refs": "862", 
            "id": 1556, 
            "text": "Aby splnili své vznešené poslání, „Kristus obdařil apoštoly zvláštním vylitím ducha svatého ... Také oni svým pomocníkům předali vkládáním rukou duchovní dar, který v biskupském svěcení došel až k nám“. (2. vatikánský koncil, LG 21.)\n"
        }, 
        {
            "chapter": 24, 
            "caption": "", 
            "refs": "", 
            "id": 1557, 
            "text": "2. vatikánský koncil učí, že „biskupským svěcením se uděluje <i>plnost svátosti kněžství</i>, které se i v liturgických zvyklostech církve i u svatých otců nazývá nejvyšším kněžstvím a plnosti posvátné služby“. (2. vatikánský koncil, LG 21.)\n"
        }, 
        {
            "chapter": 24, 
            "caption": "", 
            "refs": "895,1121", 
            "id": 1558, 
            "text": "„Biskupské svěcení uděluje spolu s kněžským úřadem také úřad učitelský a pastýřský … vkládáním rukou a slovy svěcení se uděluje milost Ducha svatého a vtiskuje posvátné znamení, takže biskupové jedinečným a viditelným způsobem zaujímají místo samého Krista učitele, pastýře a velekněze (2. vatikánský koncil, LG 21.).“ „A tak se biskupové stali skrze Ducha svatého, který jim byl dán, pravými a autentickými učiteli víry, velekněžími a pastýři.“ (2. vatikánský koncil, ChD 2.)\n"
        }, 
        {
            "chapter": 24, 
            "caption": "", 
            "refs": "877,882", 
            "id": 1559, 
            "text": "„Členem biskupského sboru se někdo stává svátostným svěcením a hierarchickým společenstvím s hlavou a členy sboru (2. vatikánský koncil, LG 22.).“ Základní rys a <i>kolegiální povaha</i> biskupského stavu se projevují, mimo jiné, ve starobylé praxi církve, která pro posvěcení nového biskupa vyžaduje účast více biskupů (Srov. 2. vatikánský koncil, LG 22.). Pro oprávnění ke svěcení biskupa se dnes vyžaduje zvláštní výnos římského biskupa, protože ten je svrchovaným viditelným poutem společenství místních církví v jediné církvi a ručitelem jejich svobody.\n"
        }, 
        {
            "chapter": 24, 
            "caption": "", 
            "refs": "833,886", 
            "id": 1560, 
            "text": "Každý biskup má, jako Kristův náměstek, pastýřský úřad v místní církvi, která mu byla svěřena, ale zároveň má společně se všemi bratry v biskupském úřadě <i>na starosti péči o všechny církve</i>: „Je-li každý biskup vlastním pastýřem pouhé části stádce, svěřeného jeho péči, pak jako právoplatný nástupce apoštolů z božského ustanovení je solidárně spoluzodpovědným za apoštolské poslání církve.“ (Pius XII., encyklika <i>Fidei donum</i>; srov. 2. vatikánský koncil, LG 23; také ChD 4; 36; 37; AG 5; 6; 38.)\n"
        }, 
        {
            "chapter": 24, 
            "caption": "", 
            "refs": "1369", 
            "id": 1561, 
            "text": "To, co tu bylo právě řečeno, vysvětluje, proč eucharistie, kterou slaví biskup, má zcela zvláštní význam jako projev církve shromážděné kolem oltáře za předsednictví toho, který je viditelným zástupcem Krista, dobrého pastýře a hlavy jeho církve. (Srov. 2. vatikánský koncil, SC 41; také LG 26.)\n"
        }, 
        {
            "chapter": 24, 
            "caption": "SVĚCENÍ KNĚŽÍ - SPOLUPRACOVNÍKŮ BISKUPŮ", 
            "refs": "", 
            "id": 1562, 
            "text": "„Kristus, kterého Otec posvětil a poslal na svět, poskytl prostřednictvím apoštolů účast na svém posvěcení a poslání jejich nástupcům, totiž biskupům; ti svěřili úkoly své služby v různých stupních různým jedincům v církvi.“ (2. vatikánský koncil, LG 28.) „Služba biskupů byla v podřízeném stupni svěřena kněžím, aby byli po zařazení do kněžského stavu <i>spolupracovníky biskupského stavu</i> v zájmu řádného plnění Kristem svěřeného apoštolského poslání.“ (2. vatikánský koncil, PO 2.)\n"
        }, 
        {
            "chapter": 24, 
            "caption": "", 
            "refs": "1121", 
            "id": 1563, 
            "text": "„Jelikož je funkce kněží spojena s biskupským stavem, podílí se na autoritě, s níž sám Kristus své tělo buduje, posvěcuje a řídí. Proto kněžství kněží sice předpokládá svátosti zakládající život křesťana, avšak uděluje se zvláštní svátostí. Skrze ni jsou kněží pomazáním Ducha svatého označení zvláštním znamením a tím připodobněni Kristu Knězi tak, že mohou jednat jménem Krista Hlavy.“ (2. vatikánský koncil, PO 2.)\n"
        }, 
        {
            "chapter": 24, 
            "caption": "", 
            "refs": "611", 
            "id": 1564, 
            "text": "„Kněží sice nedosáhli vrcholu kněžství a ve výkonu své moci závisí na biskupech, jsou však s nimi spojeni kněžskou důstojností a mocí svátosti kněžství podle obrazu Krista, nejvyššího a věčného kněze (Srov. Žid 5,1-10; 7,24; 9,11-28.); jsou posvěceni, aby hlásali evangelium, aby se stali pastýři věřících a konali bohoslužby jako <i>praví kněží Nového zákona</i>.“ (2. vatikánský koncil, LG 28.)\n"
        }, 
        {
            "chapter": 24, 
            "caption": "", 
            "refs": "849", 
            "id": 1565, 
            "text": "Z moci svátosti kněžství se kněží podílejí na všeobecném rozsahu poslání, které Kristus svěřil apoštolům. Duchovní dar, který kněží přijali svěcením, je nepřipravuje k nějakému omezenému a úzce ohraničenému poslání, „nýbrž k nejširšímu a všeobecnému poslání spásy ‘až na konec země’“ (2. vatikánský koncil, PO 10.), „aby s odhodlanou myslí všude hlásali evangelium“. (2. vatikánský koncil, OT 20.)\n"
        }, 
        {
            "chapter": 24, 
            "caption": "", 
            "refs": "1369,611", 
            "id": 1566, 
            "text": "„Svůj posvátný úřad však vykonávají zejména v <i>eucharistické bohoslužbě</i> neboli shromáždění, kde zastupují Krista, hlásají jeho tajemství a spojují prosby věřících s obětí jejich hlavy. V mešní oběti zpřítomňují a přivlastňují až do příchodu Páně jedinou oběť Nového zákona, totiž oběť Krista obětujícího sama sebe jednou provždy Otci jako neposkvrněný obětní dar (2. vatikánský koncil, LG 28.).“ Celé jejich služebné kněžství bere svou sílu z této jediné oběti. (Srov. 2. vatikánský koncil, PO 2.)\n"
        }, 
        {
            "chapter": 24, 
            "caption": "", 
            "refs": "1462,2179", 
            "id": 1567, 
            "text": "„Kněží, pečliví spolupracovníci biskupského stavu, jeho pomocníci a nástroj, povolaní sloužit Božímu lidu, tvoří se svým biskupem jediný <i>kněžský sbor</i> určený pro různé úkoly. V jednotlivých místních shromážděních věřícího lidu jaksi zpřítomňují biskupa, s nímž jsou důvěrně a velkodušně spojeni. Jeho povinnosti a starosti berou na sebe, pokud jim to přísluší, a v denní péči vykonávají (2. vatikánský koncil, LG 28.).“ Kněží nemohou vykonávat svou službu jinak, než že jsou podřízeni biskupovi a setrvávají ve společenství s ním. Slib poslušnosti biskupovi, který skládají při svěcení, a biskupovo políbení na konci obřadu svěcení znamenají, že je biskup považuje za své spolupracovníky, za své syny, za své bratry a za své přátele, a že oni ho mají na oplátku milovat a poslouchat.\n"
        }, 
        {
            "chapter": 24, 
            "caption": "", 
            "refs": "1537", 
            "id": 1568, 
            "text": "„Všichni kněží, kteří byli svěcením včleněni do kněžského stavu, jsou mezi sebou spojeni hlubokým svátostným bratrstvím. Zvláště však v diecézi, jejíž službě jsou přiděleni, vytvářejí jeden kněžský sbor (2. vatikánský koncil, PO 8.).“ Jednota kněžského sboru má svůj liturgický výraz ve zvyklosti, podle níž během obřadu svěcení vkládají ruce po biskupovi také kněží.\n"
        }, 
        {
            "chapter": 24, 
            "caption": "SVĚCENÍ JÁHNŮ - „KE SLUŽBĚ\"", 
            "refs": "", 
            "id": 1569, 
            "text": "„Na nižším stupni hierarchie stojí jáhnové, na něž jsou vkládány ruce nikoli ke kněžství, nýbrž ke službě (2. vatikánský koncil, LG 29; srov. také ChD 15.).“ Při jáhenském svěcení vkládá ruce pouze biskup; tím naznačuje, že jáhen je zvláštním způsobem spojen s biskupem při úkolech svého jáhenství. (Srov. sv. Hippolyt Římský, <i>Traditio apostolica</i>, 8.)\n"
        }, 
        {
            "chapter": 24, 
            "caption": "", 
            "refs": "1121", 
            "id": 1570, 
            "text": "Jáhnové se podílejí vlastním způsobem na Kristově poslání a milosti (Srov. 2. vatikánský koncil, LG 41; také AG 16.). Svěcení jim vtiskuje <i>znamení</i> („pečeť“), které nic nemůže smazat a které je připodobňuje Kristu, jenž se stal „jáhnem“, totiž služebníkem všech (Srov. Mk 10,45; Lk 22,27; sv. Polykarp ze Smyrny, <i>Epistula ad Philippenses</i>, 5, 2.). Jáhnové mají mimo jiné přisluhovat biskupům a kněžím při slavení božských tajemství, především eucharistie, rozdávat ji, být přítomni jménem církve při uzavírání manželství a žehnat mu, hlásat evangelium a kázat, předsedat pohřebním obřadům a věnovat se různým charitativním službám. (Srov. 2. vatikánský koncil, LG 29; také SC 35, 4; AG 16.)\n"
        }, 
        {
            "chapter": 24, 
            "caption": "", 
            "refs": "1579", 
            "id": 1571, 
            "text": "Po 2. vatikánském koncilu latinská církev obnovila jáhenství „jako vlastní a trvalý hierarchický stupeň“ (2. vatikánský koncil, LG 29.), zatímco východní církve si je uchovávaly vždycky. <i>Stálé jáhenství</i>, které se může udělovat ženatým mužům, je důležitým obohacením pro poslání církve. Je vskutku vhodné a užitečné, aby mužové, kteří v církvi fakticky konají jáhenskou službu, ať již v liturgii nebo v pastoraci, při sociálních nebo charitativních dílech, „byli posilněni a těsněji spojeni s oltářem vkládáním rukou, dochovaným už od apoštolů, aby pak plnili svou službu účinněji s pomocí svátostné milosti jáhenství“. (2. vatikánský koncil, AG 16.)\n"
        }, 
        {
            "chapter": 24, 
            "caption": "<b>IV. Jak se uděluje svěcení?</b>", 
            "refs": "", 
            "id": 1572, 
            "text": "Slavnost svěcení biskupa, kněží nebo jáhnů vyžaduje pro svou důležitost v životě místní církve, aby se na ní shromáždil co největší počet věřících. Má se konat, pokud možno, v neděli a v katedrále způsobem slavnostním a přiměřeným takové okolnosti. Tři svěcení, biskupa, kněze a jáhna, mají tutéž strukturu. Jejich místo je v průběhu eucharistické liturgie.\n"
        }, 
        {
            "chapter": 24, 
            "caption": "", 
            "refs": "699,1585", 
            "id": 1573, 
            "text": "<i>Podstatný obřad</i> svátosti kněžství spočívá pro všechny tři stupně ve vkládání rukou biskupa na hlavu svěcence, jakož i ve specifické modlitbě svěcení, kterou se vyprošuje vylití Ducha svatého a jeho darů potřebných pro službu, pro kterou je kandidát svěcen. (Srov. Pius XII., Apoštolská konstituce <i>Sacramentum ordinis</i>: DS 3858.)\n"
        }, 
        {
            "chapter": 24, 
            "caption": "", 
            "refs": "1294,796", 
            "id": 1574, 
            "text": "Jako u všech svátostí doprovázejí tuto slavnost některé další obřady. Tyto, i když se v různých liturgických tradicích značně mění, přece mají společné to, že vyjadřují rozmanité aspekty svátostné milosti. Tak v latinském obřadu úvodní obřady představení a volba kandidáta svěcení, biskupova homilie, dotazování kandidáta, litanie ke všem svatým dosvědčují, že volba kandidáta byla provedena ve shodě s praxí církve, a uvádějí do slavnostního úkonu svěcení. Po něm následují jiné obřady, které symbolicky vyjadřují a doplňují tajemství, které se naplnilo: a biskupa a kněze je to pomazání svatým křižmem, znamení zvláštního pomazání Duchem svatým, jež činí jejich službu plodnou; předání evangeliáře, prstenu, mitry a pastýřské berly biskupovi jako znamení jeho apoštolského poslání hlásat Boží slovo, jeho věrnosti církvi, Kristově nevěstě, a jeho úkolu pást Pánovo stádo; knězi se předává patena a kalich, „oběť věřících“ (Římský pontifikál. Svěcení biskupů, kněží a jáhnů, 163.), neboť je povolán, aby ji přinášel Bohu; předání evangeliáře jáhnovi, který dostal poslání hlásat Kristovo evangelium.\n"
        }, 
        {
            "chapter": 24, 
            "caption": "<b>V. Kdo může tuto svátost udělit?</b>", 
            "refs": "857", 
            "id": 1575, 
            "text": "Kristus vyvolil apoštoly a dal jim účast na svém poslání a na své pravomoci. Vyvýšen po pravici Otce neopouští své stádce, ale ustavičně je chrání skrze svaté apoštoly a dodnes je vede pod vedením pastýřů, kteří nyní pokračují v jeho díle (Srov. Římský misál, preface o apoštolech I.). Kristus tedy ustanovuje některé za apoštoly a jiné za pastýře (Srov. Ef 4,11.). Nadále působí prostřednictvím biskupů. (Srov. 2. vatikánský koncil, LG 21.)\n"
        }, 
        {
            "chapter": 24, 
            "caption": "", 
            "refs": "1536", 
            "id": 1576, 
            "text": "Protože svátost kněžství je svátostí apoštolské služby, je vyhrazeno biskupům jako nástupcům apoštolů, aby předávali tento „duchovní dar“ (Srov. 2. vatikánský koncil, LG 21.), „výhonek apoštolské setby“ (Srov. 2. vatikánský koncil, LG 20.). Právoplatně svěcení biskupové, to jest ti, kteří jsou v linii apoštolské posloupnosti, udělují platně tři stupně svatosti kněžství. (Srov. Inocenc III., list <i>Eins exemplo</i>: DS 794; 4. lateránský koncil: DS 802; CIC, kán. 1012; CCEO, kán. 744; 747.)\n"
        }, 
        {
            "chapter": 24, 
            "caption": "<b>VI. Kdo může tuto svátost přijmout?</b>", 
            "refs": "551,861,862", 
            "id": 1577, 
            "text": "„Svátost svěcení platně přijímá pouze pokřtěný muž (CIC, kán. 1024.).“ Pán Ježíš vyvolil muže, aby vytvořil sbor dvanácti apoštolů (Srov. Mk 3,14-19; Lk 6,12-16.), a apoštolové udělali totéž, když si vybrali spolupracovníky (Srov. 1 Tim 3,1—13; 2 Tim 1,6; Tit 1,5-9.), kteří měli po nich pokračovat v jejich poslání (Srov. sv. Klement Římský, <i>Epistula ad Corinthios</i>, 42, 4; 44, 3.). Sbor biskupů, s nimiž jsou kněží spojeni v kněžství, zpřítomňuje a aktualizuje sbor Dvanácti až do Kristova návratu. Církev si je vědoma závaznosti této volby, kterou vykonal sám Pán. Proto není možné svěcení žen. (Srov. Jan Pavel II., encyklika <i>Mulieris dignitatem</i>, 26-27; týž, encyklika <i>Ordinatio sacerdotalis</i>: AAS 86 [1994] 545-548; Kongregace pro nauku víry, prohlášení <i>Inter insigniores</i>: AAS 69 [1977], 98-116; týž, <i>Responsum ad dubium circa doctrinam in Epist. Ap. „Ordinatio sacerdotalis“ traditam</i>: AAS 87 [1995] 1114.)\n"
        }, 
        {
            "chapter": 24, 
            "caption": "", 
            "refs": "2121", 
            "id": 1578, 
            "text": "Nikdo nemá <i>právo</i> obdržet svátost kněžství. Nikdo si totiž nemůže tento úřad přivlastnit. Člověk k němu musí být povolán Bohem (Srov. Žid 5,4.). Kdo si myslí, že poznává znamení Božího volání k službě udělované svěcením, musí vlastní touhu pokorně podřídit autoritě církve, neboť odpovědnost a právo povolat někoho k přijetí svěcení spadá do její pravomoci. Jako každou milost, i tuto svátost lze <i>přijímat</i> jen jako nezasloužený dar.\n"
        }, 
        {
            "chapter": 24, 
            "caption": "", 
            "refs": "1618,2233", 
            "id": 1579, 
            "text": "Všichni posvěcení služebníci latinské církve, s výjimkou trvalých jáhnů, jsou vybíráni z věřících mužů, kteří jsou svobodní a mají úmysl zachovávat <i>celibát</i> „pro nebeské království“ (Mt 19,12). Jsou povoláni, aby se zasvětili Pánu a „jeho věcem“ (Srov. 1 Kor 7,32.) s nerozděleným srdcem a tak se zcela dávají Bohu a lidem. Celibát je znamením tohoto nového života, k jehož službě je služebník církve posvěcen; když jej přijímá s radostným srdcem, hlásá příkladným způsobem Boží království. (Srov. 2. vatikánský koncil, PO 16.)\n"
        }, 
        {
            "chapter": 24, 
            "caption": "", 
            "refs": "", 
            "id": 1580, 
            "text": "Ve východních církvích je už po staletí v platnosti kázeň rozdílná: zatímco biskupové jsou vybíráni jedině z těch, kteří žijí v celibátu, mohou být na jáhny a kněze svěceni ženatí mužové. Tato praxe je už dlouhou dobu považována za oprávněnou; tito kněží vykonávají svou plodnou službu v lůně svých společenství (Srov. 2. vatikánský koncil, PO 16.). Z druhé strany je kněžský celibát ve východních církvích ve veliké vážnosti a četní kněží jej dobrovolně zvolili pro Boží království. Jak na Východě, tak na Západě se nemohou oženit ti, kteří už svátost kněžství přijali.\n"
        }, 
        {
            "chapter": 24, 
            "caption": "<b>VII. Účinky svátosti kněžství</b><br>NEZRUŠITELNÉ ZNAMENÍ", 
            "refs": "1548", 
            "id": 1581, 
            "text": "Skrze zvláštní milost Ducha svatého tato svátost připodobňuje svého nositele Kristu tak, aby sloužil jako Kristův nástroj pro jeho církev. Kněžským svěcením je oprávněn jednat jako představitel Krista, hlavy církve v jeho trojím úřadu kněze, proroka a krále.\n"
        }, 
        {
            "chapter": 24, 
            "caption": "", 
            "refs": "1121", 
            "id": 1582, 
            "text": "Jako v případě křtu a biřmování se tato účast na Kristově úřadu uděluje jednou provždy. Svátost kněžství také vtiskuje <i>nezrušitelné duchovní znamení</i> a nemůže být opakována ani udělena na omezený čas. (Srov. tridentský koncil: DS 1767; 2. vatikánský koncil, LG 21; 28; 29; 2. vatikánský koncil, PO 2.)\n"
        }, 
        {
            "chapter": 24, 
            "caption": "", 
            "refs": "", 
            "id": 1583, 
            "text": "Platně posvěcený jednotlivec může být zajisté ze závažných důvodů zproštěn závazků a funkcí spojených se svěcením nebo mu může být zakázáno, aby svou funkci vykonával (Srov. CIC, kán. 290-293; 1336, 1, 3°.5°; 1338, 2.), ale nikdy se nemůže znovu stát laikem ve vlastním slova smyslu (Srov. tridentský koncil: DS 1774.), protože znamení vtisknuté svěcením zůstává navždy. Povolání a poslání, které dostal v den svého svěcení, ho natrvalo poznamenávají.\n"
        }, 
        {
            "chapter": 24, 
            "caption": "", 
            "refs": "1128,1550", 
            "id": 1584, 
            "text": "Nehodnost posvěceného služebníka nebrání Kristu, aby skrze něho působil (Srov. tridentský koncil: DS 1612; kostnický koncil: DS 1154.), protože jeho prostřednictvím jedná a působí spásu sám Kristus. Svatý Augustin se o tom vyjadřuje s důrazem:</p><p><small>„Pyšný služebník patří dohromady s ďáblem; avšak kvůli tomu není znesvěcen Kristův dar; to, co skrze něho protéká, zůstává čisté: to, co jím protéká, zůstává průzračné a dospívání až k plodné zemi … Duchovní síla svátosti je totiž jako světlo: přichází čisté k těm, kteří mají být osvíceni, a není zakaleno, i když musí procházet nečistými bytostmi.“ (Sv. Augustin, <i>In Evangelium Iohannis tractatus</i>, 5, 15.)</small>\n"
        }, 
        {
            "chapter": 24, 
            "caption": "MILOST DUCHA SVATÉHO", 
            "refs": "", 
            "id": 1585, 
            "text": "Milost Ducha svatého, vlastní této svátosti, spočívá v připodobnění Kristu — knězi, učiteli a pastýři, jehož služebníkem je svěcenec ustanoven.\n"
        }, 
        {
            "chapter": 24, 
            "caption": "", 
            "refs": "2448,1558", 
            "id": 1586, 
            "text": "Pro biskupa je to především milost síly („Tvůj Duch, který vládne a vede“: modlitba biskupského svěcení v latinském obřadu (Římský pontifikál, Svěcení biskupů, kněží a jáhnů, 47.)): milost vést a moudře a neohroženě hájit svou církev jako otec a pastýř, s nezištnou láskou ke všem a s přednostní láskou k chudým, nemocným a potřebným (Srov. 2. vatikánský koncil, ChD 13 a 16.). Tato milost ho nutí, aby hlásal evangelium všem, aby byl vzorem svého stádce, aby šel před ním po cestě posvěcení tím, že se ztotožní v eucharistii s Kristem, knězem a obětí, a aby neváhal dát život za své ovce:</p><p><small>„Otče, který znáš srdce, uděl tomuto služebníkovi, kterého jsi vyvolil k biskupskému úřadu, aby pásl tvé svaté stádce a bezúhonně a ke tvé cti vykonával svrchovanou kněžskou důstojnost tím, že ti bude sloužit ve dne v noci; aby činil tvou tvář neustále milostivou a aby poskytoval dary tvé svaté církve; aby měl v síle ducha svrchovaného kněžství moc odpouštět hříchy podle tvého příkazu, aby rozděloval úkoly podle tvé vůle a každé pouto rozvazoval v síle moci, kterou jsi dal apoštolům; aby ti byl milý pro svou laskavost a pro čistotu svého srdce tím, že ti bude obětovat příjemnou vůni skrze Ježíše Krista, tvého Syna ...“ (Sv. Hippolyt Římský, <i>Traditio apostolica</i>, 3.)</small>\n"
        }, 
        {
            "chapter": 24, 
            "caption": "", 
            "refs": "1564", 
            "id": 1587, 
            "text": "Duchovní dar udělený kněžským svěcením vyjadřuje modlitba byzantského obřadu. Když biskup vkládá ruce, říká mimo jiné:</p><p><small>„Pane, naplň Duchem svatým toho, kterého jsi povýšil ke kněžské důstojnosti, aby byl hoden stát bezúhonný před tvým oltářem, hlásat evangelium tvého království, konat službu tvého slova pravdy, přinášet ti dary a duchovní oběti, obnovovat tvůj lid prostřednictvím koupele znovuzrození, takže sám půjde vstříc našemu velikému Bohu a Spasiteli Ježíši Kristu, tvému jedinému Synu, v den jeho druhého příchodu a dostane od tvé nesmírné dobroty odplatu za věrné plnění své služby.“ (Z byzantské liturgie, <i>Euchologion</i>, p. 136.)</small>\n"
        }, 
        {
            "chapter": 24, 
            "caption": "", 
            "refs": "1569", 
            "id": 1588, 
            "text": "Co se týká jáhnů, svátostná milost jim dává potřebnou sílu, aby sloužili Božímu lidu v „diakonii“ (službě) liturgie, slova a lásky, ve společenství s biskupem a jeho kněžstvem. (Srov. 2. vatikánský koncil, LG 29.)\n"
        }, 
        {
            "chapter": 24, 
            "caption": "", 
            "refs": "460,1551", 
            "id": 1589, 
            "text": "Před velikostí milosti kněžství a kněžských povinností si svatí učitelé uvědomovali, jak je naléhavá výzva k obrácení, aby celým svým životem odpovídali Tomu, jehož služebníky se stali prostřednictvím svátosti. Tak svatý Řehoř Naziánský, mladičký kněz, volá: „Je třeba začít očišťováním sebe sama dříve, než budu očišťovat druhé; je třeba být poučen, abych mohl poučovat; je třeba stát se světlem, abych mohl osvěcovat; přiblížit se k Bohu, abych k němu přibližoval druhé; být posvěcován, abych posvěcoval, vedl za ruku a radil s rozvahou (Sv. Řehoř Naziánský, <i>Orationes</i>, 2, 71: PG 35, 480B.).“ „Vím, čími jsme služebníky, na jaké výši se nacházíme a kdo je Ten, k němuž směřujeme. Znám Boží vznešenost a lidskou slabost, ale také sílu (Sv. Řehoř Naziánský, <i>Orationes</i>, 2, 74: PG 35, 481B.).“ Kdo je to tedy kněz? Je „obhájcem pravdy, povznáší se s anděly, oslavuje s archanděly, jeho službou stoupají obětní dary na nebeský oltář, sdílí Kristovo kněžství, vtiskuje nový tvar tvoru, obnovuje [v něm] obraz [Boha], činí z něj nové stvoření pro nadpozemský svět, a aby se vyjádřilo, co je v tom nejvznešenější, je <i>zbožštěn a zbožšťuje</i>“ (Sv. Řehoř Naziánský, <i>Orationes</i>, 2, 73: PG 35, 481A.).</p><p>A svatý farář arský: „Kněz pokračuje v díle vykoupení na zemi“ ... „Kdyby člověk dobře pochopil, čím je kněz na zemi, nezemřel by hrůzou, ale láskou“ ... „Kněžství je láska Ježíšova srdce.“ (B. Nodet, <i>Jean-Marie Vianney, Curé ďArs</i>, 100.)\n"
        }, 
        {
            "chapter": 24, 
            "caption": "<b>Souhrn</b>", 
            "refs": "", 
            "id": 1590, 
            "text": "<em>Svatý Pavel říká svému žáku Timotejovi: „A proto tě vybízím: zase oživ plamen Božího daru, který ti byl dán vkládáním mých rukou“ (2 Tim 1,6), a „Kdo usiluje o to, aby se stal církevním představeným, snaží se o vznešený úřad“ (1 Tim 3,1). A Titovi říkal: „Nechal jsem tě na Krétě kvůli tomu, abys uspořádal, co ještě chybí, a abys v každém městě ustanovil starší, jak jsem ti nařídil“ (Tit 1,5).</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1591, 
            "text": "<em>Celá církev je kněžský lid. Díky křtu mají všichni věřící účast na Kristově kněžství. Tato účast se nazývá „všeobecné kněžství věřících“. Na jeho základě a v jeho službách existuje jiná účast na poslání Kristově: totiž služba udělená svátostí kněžství, jejím úkolem je sloužit ve jménu a v osobě Krista uprostřed společenství.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1592, 
            "text": "<em>Služebné (svátostné) kněžství se podstatně liší od všeobecného kněžství věřících, protože uděluje posvátnou moc k službě věřícím. Posvěcení služebníci zastávají svou službu Božímu lidu tím, že učí [munus docendi], konají bohoslužbu [munus liturgicum] a vedou duchovní správu [munus regendi].</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1593, 
            "text": "<em>Již od prvních dob byla služba udělená svěcencům vykonávána ve třech stupních: biskupském, kněžském, jáhenském. Služby udělené svěcením jsou pro organickou strukturu církve nenahraditelné: bez biskupa, kněží a jáhnů nelze mluvit o církvi.</em> (Srov. sv. Ignác Antiochijský, <i>Epistula ad Trallianos</i>, 3, 1.)\n"
        }, 
        {
            "chapter": 24, 
            "caption": "", 
            "refs": "", 
            "id": 1594, 
            "text": "<em>Biskup dostává plnost svátosti kněžství, kterou se zařazuje do biskupského sboru a stává se viditelnou hlavou místní církve, která je mu svěřena. Biskupové jako nástupci apoštolů a členové sboru se podílejí na apoštolské odpovědnosti a na poslání celé církve pod pravomocí papeže, nástupce svatého Petra.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1595, 
            "text": "<em>Kněží jsou spojeni s biskupy v kněžské důstojnosti a zároveň na nich závisí při výkonu svých pastorálních úkolů; jsou povoláni, aby byli moudrými spolupracovníky biskupů; shromážděni kolem svého biskupa tvoří „kněžstvo“, které společně s ním nese odpovědnost za místní církev. Biskup jim svěřuje odpovědnost za určité farní společenství nebo za určitý církevní úřad.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1596, 
            "text": "<em>Jáhni jsou služebníci posvěcení pro služebné úkoly v církvi; nedostávají svátostné kněžství, ale svěcení jim uděluje důležité úkoly ve službě slova, v bohoslužbě, v duchovní správě a ve službách lásky; tyto úkoly mají plnit pod pastýřskou pravomocí svého biskupa.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1597, 
            "text": "<em>Svátost kněžství se uděluje vkládáním rukou, po němž následuje slavná modlitba svěcení, kterou se svěcenci vyprošují od Boha milosti Ducha svatého potřebné pro jeho službu. Svěcení vtiskuje nezrušitelné svátostné znamení.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1598, 
            "text": "<em>Církev uděluje svátost kněžství pouze pokřtěným mužům, jejichž schopnosti pro výkon služby byly náležitě prošetřeny a uznány. Odpovědnost a právo povolat někoho, aby přijal svěcení, přísluší církevní autoritě.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1599, 
            "text": "<em>V latinské církvi se svátost kněžství uděluje obvykle pouze těm kandidátům, kteří jsou ochotni svobodně přijmout celibát a kteří veřejně projeví svou vůli zachovávat jej z lásky k Božímu království a ke službě lidem.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1600, 
            "text": "<em>Udělovat svátost kněžství ve třech jeho stupních je vyhrazeno biskupům.</em>\n"
        }, 
        {
            "chapter": 24, 
            "caption": "<b>7. ČLÁNEK</b><br>SVÁTOST MANŽELSTVÍ", 
            "refs": "", 
            "id": 1601, 
            "text": "„Manželský svazek, kterým muž a žena mezi sebou vytvářejí nejvnitřnější společenství celého života, zaměřené svou přirozenou povahou na prospěch manželů a na zplození a výchovu dětí, je mezi pokřtěnými povýšen Ježíšem Kristem na svátost.“ (CIC, kán. 1055, 1.)\n"
        }, 
        {
            "chapter": 24, 
            "caption": "<b>I. Manželství v Božím plánu</b>", 
            "refs": "369,796", 
            "id": 1602, 
            "text": "Písmo svaté začíná stvořením muže a ženy k Božímu obrazu a podobě (Srov. Gn 1,26-27.) a končí viděním „svatby Beránkovy“ (Zj 19,9). (Zj 19,7.) Od začátku až do konce Písmo mluví o manželství a jeho „tajemství“, o jeho ustanovení a o smyslu, jaký mu dal Bůh, o jeho původu a cíli, o tom, jak se různým způsobem uskutečňovalo během celých dějin spásy, o jeho těžkostech vyplývajících z hříchu a o jeho obnovení „v Pánu“(1 Kor 7,39), v Nové smlouvě Krista a církve. (Srov. Ef 5,31-32.)\n"
        }, 
        {
            "chapter": 24, 
            "caption": "MANŽELSTVÍ V ŘÁDU STVOŘENÍ", 
            "refs": "371,2331,2210", 
            "id": 1603, 
            "text": "„Důvěrné společenství života a manželské lásky ... Stvořitel založil a vybavil vlastními zákonitostmi ... Sám Bůh je původcem manželství.“ (2. vatikánský koncil, GS 48.) Povolání k manželství je vepsáno do samé přirozenosti muže a ženy, jak vyšli z rukou Stvořitele. Manželství není čistě lidské zřízení, přes všechny změny, kterými prošlo během staletí, v různých kulturách, sociálních strukturách a v duchovních postojích. Tyto rozmanitosti nesmějí dát zapomenout na společné a trvalé rysy. I když důstojnost této instituce nevysvítá všude se stejnou jasností (Srov. 2. vatikánský koncil, GS 47.), existuje ve všech kulturách určitý smysl pro velikost manželského spojení, protože „šťastný život člověka i lidské a křesťanské společnosti těsně souvisí s dobrým stavem manželského a rodinného společenství“. (Srov. 2. vatikánský koncil, GS 47.)\n"
        }, 
        {
            "chapter": 24, 
            "caption": "", 
            "refs": "355", 
            "id": 1604, 
            "text": "Bůh, který stvořil člověka z lásky, jej také povolal k lásce; to je základní a vrozené povolání každé lidské bytosti. Vždyť člověk je stvořen k obrazu a podobě Boha (Srov. Gn 1,27.), který „je láska“ (1 Jan 4,8.16). Protože Bůh ho stvořil jako muže a ženu, jejich vzájemná láska se stává obrazem absolutní a nepomíjivé lásky, jakou Bůh miluje člověka. V očích Stvořitele je to dobré, velmi dobré (Srov. Gn 1,31.). A tato láska, které Bůh žehná, je určena k tomu, aby byla plodná a uskutečňovala se ve společném díle ochrany stvoření: „Ploďte a množte se, naplňte zemi a podmaňte si ji“ (Gn 1,28).\n"
        }, 
        {
            "chapter": 24, 
            "caption": "", 
            "refs": "372,1614", 
            "id": 1605, 
            "text": "Písmo svaté tvrdí, že muž a žena jsou stvořeni jeden pro druhého: „Není dobré, aby člověk byl sám“ (Gn 2,18). Žena, „tělo z jeho těla“ (Srov. Gn 2,23.), jemu rovná, jemu nejbližší mu byla dána Bohem jako „pomoc“ (Srov. Gn 2,18.), a představuje tak Boha, který nám přichází na pomoc (Srov. Ž 121,2.). „Proto opustí muž svého otce i matku a přilne ke své ženě a stanou se jedním tělem“ (Gn 2,24)(Srov. Gn 2,18-25.). Sám Pán ukazuje, že to znamená nepomíjivou jednotu jejich dvou existencí, když připomíná, jaký byl „od počátku“ plán Stvořitele (Srov. Mt 19,4.): „Už tedy nejsou dva, ale jeden“ (Mt 19,6).\n"
        }, 
        {
            "chapter": 24, 
            "caption": "MANŽELSTVÍ ZA VLÁDY HŘÍCHU", 
            "refs": "", 
            "id": 1606, 
            "text": "Každý člověk zakouší zlo kolem sebe i v sobě samém. Tato zkušenost se projevuje i ve vztazích mezi mužem a ženou. Odedávna bylo jejich spojení ohrožováno nesvorností, vládychtivostí, nevěrností, žárlivostí a spory, jež mohou dojít až k nenávisti a rozchodu. Tento nepořádek se může projevovat více či méně ostře a může být více či méně překonáván, podle kultur, dob a jednotlivců, ale zdá se, že má všeobecný ráz.\n"
        }, 
        {
            "chapter": 24, 
            "caption": "", 
            "refs": "1849,400", 
            "id": 1607, 
            "text": "Podle víry tento nepořádek, který s bolestí zjišťujeme, nevyplývá <i>z přirozenosti</i> muže nebo ženy, ani z povahy jejich vztahů, nýbrž <i>z hříchu</i>. První hřích, přerušení styků s Bohem, má jako první důsledek zlom v původním společenství muže a ženy. Jejich vztahy jsou pokřiveny vzájemnými obžalobami (Srov. Gn 3,12.); jejich vzájemná přitažlivost, vlastní dar Stvořitele (Srov. Gn 2,22.), se změní ve vztahy vlády a chtivosti (Srov. Gn 3,16b.); vznešené povolání muže a ženy, aby byli plodní a množili se a aby si podmanili zemi (Srov. Gn 1,28.), je zatíženo porodními obtížemi a námahami při získávání obživy. (Srov. Gn 3,16-19.)\n"
        }, 
        {
            "chapter": 24, 
            "caption": "", 
            "refs": "55", 
            "id": 1608, 
            "text": "Nicméně řád stvoření zůstává, i když byl těžce narušen. Aby se rány hříchu mohly uzdravit, muž i žena mají zapotřebí pomoci milosti, kterou jim Bůh ve svém nekonečném milosrdenství nikdy neodepřel (Srov. Gn 3,21.). Bez této pomoci muž a žena nemohou dosáhnout spojení svých životů, pro které je Bůh stvořil „od počátku“.\n"
        }, 
        {
            "chapter": 24, 
            "caption": "MANŽELSTVÍ POD VEDENÍM ZÁKONA", 
            "refs": "410", 
            "id": 1609, 
            "text": "Bůh ve svém milosrdenství neopustil hříšného člověka. Utrpení, jež vyplývají z hříchu, „bolesti těhotenství“ (Srov. Gn 3,16.), práce „v potu tváře“ (Gn 3,19) jsou také léky, které oslabují škody hříchu. Po pádu člověka napomáhá manželství překonat sklon uzavřít se do sebe, sobectví, shon po vlastní rozkoši; pomáhá otevírat se vůči druhému, vzájemně si pomáhat a dávat se.\n"
        }, 
        {
            "chapter": 24, 
            "caption": "", 
            "refs": "1963,2387", 
            "id": 1610, 
            "text": "Mravní vědomí, týkající se jednoty a nerozlučitelnosti manželství, se vyvíjelo pod výchovným vedením Starého zákona. Ještě nebylo výslovně odmítnuto mnohoženství patriarchů a králů. Nicméně zákon, který dal Mojžíš, je zaměřen na ochranu ženy proti svévolné vládě ze strany muže, i když nese, podle slov Pána, stopy „tvrdosti lidského srdce“, kvůli níž Mojžíš dovolil zapudit ženu. (Srov. Mt 19,8; Dt 24,1.)\n"
        }, 
        {
            "chapter": 24, 
            "caption": "", 
            "refs": "219,2380,2361", 
            "id": 1611, 
            "text": "Proroci viděli smlouvu Boha s Izraelem jako obraz výlučné a věrné manželské lásky (Srov. Oz 1-3; Iz 54; 62; Jer 2-3; 31; Ez 16; 23.) a připravovali svědomí vyvoleného národa, aby hlouběji chápal jedinost a nerozlučitelnost manželství (Srov. Mal 2,13-17.). Knihy Rút a Tobiáš poskytují dojemná svědectví o vysokém smyslu pro manželství, věrnost a něhu manželů. Tradice vždy viděla v Písni písní jedinečný výraz lidské lásky, natolik je tato odleskem Boží lásky, „silné jako smrt“, kterou „neuhasí zátopy vod“ (Pís 8,6-7).\n"
        }, 
        {
            "chapter": 24, 
            "caption": "MANŽELSTVÍ V PÁNU", 
            "refs": "521", 
            "id": 1612, 
            "text": "Svatební smlouva Boha s jeho izraelským lidem připravila novou a věčnou smlouvu, v níž se Syn Boží tím, že vtělil a obětoval vlastní život, jistým způsobem spojil s celým lidstvem, které spasil (Srov. 2. vatikánský koncil,\tGS 22.), a tak připravil „svatbu Beránka“. (Srov. Zj 19,7.9.)\n"
        }, 
        {
            "chapter": 24, 
            "caption": "", 
            "refs": "", 
            "id": 1613, 
            "text": "Na prahu své veřejné činnosti Ježíš koná svůj první zázrak na prosbu své matky během svatební hostiny (Srov. Jan 2,1-11.). Církev přikládá velkou důležitost Ježíšově přítomnosti na svatbě v Káně. Vidí v tom potvrzení, že manželství je dobré, a ohlášení, že od nynějška bude účinným znamením Kristovy přítomnosti.\n"
        }, 
        {
            "chapter": 24, 
            "caption": "", 
            "refs": "2336,2382", 
            "id": 1614, 
            "text": "Ježíš ve svých kázáních jednoznačně učil, jaký je původní smysl spojení muže a ženy, jak je chtěl Stvořitel na počátku: dovolení zapudit vlastní manželku, které dal Mojžíš, byl ústupek zdůvodněný tvrdostí jejich srdce (Srov. Mt 19,8.). Manželské spojení muže a ženy je nerozlučitelné: sám Bůh je uzavřel. „Co Bůh spojil, člověk nerozlučuj“ (Mt 19,6).\n"
        }, 
        {
            "chapter": 24, 
            "caption": "", 
            "refs": "2364,1642", 
            "id": 1615, 
            "text": "Toto jasné zdůrazňování nerozlučitelnosti manželského svazku mohlo vzbuzovat rozpaky a zdát se neuskutečnitelným požadavkem (Srov. Mt 19,10.). Ježíš nicméně neuložil manželům neúnosné a příliš těžké břemeno (Srov. Mt 11.29-30.), mnohem těžší než Mojžíšův zákon. Protože přišel obnovit původní řád stvoření, rozvrácený hříchem, sám dává sílu a milost žít manželství v novém duchu Božího království. Jestliže manželé následují Krista, přemáhají sami sebe, berou na sebe svůj kříž (Srov. Mk 8,34.), budou moci „pochopit“ (Srov. Mt 19,11.) původní smysl manželství a žít je s Kristovou pomocí. Tato milost křesťanského manželství je ovocem Kristova kříže, pramenem každého křesťanského života.\n"
        }, 
        {
            "chapter": 24, 
            "caption": "", 
            "refs": "", 
            "id": 1616, 
            "text": "To naznačuje apoštol Pavel, když říká: „Muži, každý z vás ať miluje svou ženu, jako Kristus miloval církev a vydal sám sebe za ni, aby ji posvětil“ (Ef 5,25-26). A hned dodává: „Proto opustí člověk otce i matku a připojí se k své manželce, a ze dvou se stane jen jeden člověk. Toto tajemství je veliké; mám na mysli vztah Krista a církve“ (Ef 5,31-32).\n"
        }, 
        {
            "chapter": 24, 
            "caption": "", 
            "refs": "796", 
            "id": 1617, 
            "text": "Celý křesťanský život nese znamení manželské lásky Krista a církve. Již křest, který uvádí do Božího lidu, je svatebním tajemstvím: je takřka svatební lázní (Srov. Ef 5,26-27.) před svatební hostinou, eucharistií. Křesťanské manželství se tak stává účinným znamením, svátostí smlouvy mezi Kristem a církví. Protože manželství mezi pokřtěnými vyjadřuje a udílí milost, je pravdou svátostí nové smlouvy. (Srov. tridentský koncil: DS 1800; CIC, kán. 1055, 1.)\n"
        }, 
        {
            "chapter": 24, 
            "caption": "PANENSTVÍ PRO KRÁLOVSTVÍ", 
            "refs": "2232,1579", 
            "id": 1618, 
            "text": "Kristus je středem celého křesťanského života. Svazek s ním zaujímá první místo před všemi ostatními svazky, rodinnými nebo společenskými (Srov. Lk 14,26; Mk 10,28-31.). Již od prvních dob církve byli mužové a ženy, kteří se zříkali velikého dobra manželství, aby následovali „Beránka, kamkoliv jde“ (Zj 14,4), aby se starali o věci Pána a snažili se mu zalíbit (Srov. 1 Kor 7,32.), aby šli vstříc Ženichovi, který přichází (Srov. Mt 25,6.). Sám Kristus vyzval některé, aby ho následovali tímto způsobem života, jehož je on sám vzorem:</p><p><small>„Jsou totiž lidé k manželství neschopní už od narození a jsou k manželství neschopní, které takovými udělali lidé, a jsou konečně takoví, kteří se manželství sami zřekli pro nebeské království. Kdo může pochopit, ať pochopí!“ (Mt 19,12)</small>\n"
        }, 
        {
            "chapter": 24, 
            "caption": "", 
            "refs": "922,923,924", 
            "id": 1619, 
            "text": "Panenství pro nebeské království je rozvinutí křestní milosti, je mocným znamením, že svazek s Kristem má přednost, je toužebným očekáváním jeho návratu, je znamením, které také připomíná, že i manželství je skutečností současného světa, který pomíjí. (Srov. Mk 12,25; 1 Kor 7,31.)\n"
        }, 
        {
            "chapter": 24, 
            "caption": "", 
            "refs": "2349", 
            "id": 1620, 
            "text": "Obojí, svátost manželství i panenství pro království Boží, pocházejí od téhož Pána. On jim dává smysl a uděluje nezbytnou milost žít je ve shodě s jeho vůlí (Srov. Mt 19,3-12.). Cenění panenství pro království (Srov. 2. vatikánský koncil, LG 42: také PC 12; OT 10.) a křesťanský smysl manželství jsou neoddělitelné a navzájem si pomáhají:</p><p><small>„Kdo očerňuje manželství, zmenšuje i slávu panenství: kdo je chválí, zvyšuje obdiv, který patří panenství ... Vždyť co je krásné jen ve vztahu s ošklivým, nemůže být opravdu krásné; avšak to, co je ve srovnání s uznávaným dobrem ještě lepší, to je dobré nadmíru.“ (Sv. Jan Zlatoústý, <i>De virginitate</i>, 10, 1: PG 48, 540A; srov. Jan Pavel II., Apoštolská exhortace <i>Familiaris consortio</i>, 16.)</small>\n"
        }, 
        {
            "chapter": 24, 
            "caption": "<b>II. Slavení manželství</b>", 
            "refs": "1323,1368", 
            "id": 1621, 
            "text": "V latinském obřadu dva katoličtí věřící uzavírají své manželství obvykle během mše svaté, protože všechny svátosti jsou spojeny s Kristovým velikonočním tajemstvím (Srov. 2. vatikánský koncil, SC 61.). V eucharistii se uskutečňuje památka nové smlouvy, kterou se Kristus navždy spojil s církví, svou milovanou nevěstou, za niž se sám vydal (Srov. 2. vatikánský koncil, LG 6.). Je tedy vhodné, aby novomanželé zpečetili svůj souhlas odevzdat se jeden druhému obětí svých životů tím, že ji spojí s Kristovou obětí za církev zpřítomněnou v eucharistické oběti a přijmou eucharistii, aby přijímáním téhož těla a téže krve Krista „byli jedno tělo“ v Kristu. (Srov. 1 Kor 10,17.)\n"
        }, 
        {
            "chapter": 24, 
            "caption": "", 
            "refs": "1422", 
            "id": 1622, 
            "text": "„Jako svátostný úkon posvěcení musí být svatební obřad — zabudovaný do liturgie … — sám o sobě platný, důstojný a prospěšný.“ (Jan Pavel II., Apoštolská exhortace <i>Familiaris consortio</i>, 67.) Je proto žádoucí, aby se budoucí novomanželé připravili na slavení svého manželství tím, že přijmou svátost pokání.\n"
        }, 
        {
            "chapter": 24, 
            "caption": "", 
            "refs": "", 
            "id": 1623, 
            "text": "Podle latinské tradice si novomanželé jako služebníci Kristovy milosti navzájem udělují svátost manželství tím, že před církví vyjádří svůj souhlas. Podle tradice východních církví jsou biskupové nebo kněží svědky vzájemného souhlasu snoubenců (Srov. CCEO, kán. 817.), ale rovněž jejich požehnání je nutné k tomu, aby svátost byla platná. (Srov. CCEO, kán. 828.)\n"
        }, 
        {
            "chapter": 24, 
            "caption": "", 
            "refs": "736", 
            "id": 1624, 
            "text": "Různé liturgie mají bohatství modliteb, žehnání a epiklezí, které vyprošují od Boha milost a požehnání pro novou dvojici, zvláště pro nevěstu. V epiklezi této svátosti dostávají novomanželé Ducha svatého jako společenství lásky Krista a církve (Srov. Ef 5,32.). On je pečetí jejich smlouvy, stálým pramenem jejich lásky, silou, kterou se bude jejich věrnost obnovovat.\n"
        }, 
        {
            "chapter": 24, 
            "caption": "<b>III. Manželský souhlas</b>", 
            "refs": "1734", 
            "id": 1625, 
            "text": "Hlavními osobami manželské smlouvy je pokřtěný muž a pokřtěná žena, svobodní k uzavření manželství, kteří dobrovolně vyjádří svůj souhlas. „Být svobodný“, to znamená:<br>— nebýt vystaven donucování;<br>— nemít překážky na základě přirozeného nebo církevního zákona.\n"
        }, 
        {
            "chapter": 24, 
            "caption": "", 
            "refs": "2201", 
            "id": 1626, 
            "text": "Církev považuje vzájemný souhlas novomanželů za nezbytný prvek, kterým je „manželství vytvářeno“. (CIC, kán. 1057, 1.) Chybí-li souhlas, manželství neexistuje.\n"
        }, 
        {
            "chapter": 24, 
            "caption": "", 
            "refs": "1735", 
            "id": 1627, 
            "text": "Souhlas je „lidský úkon, jímž se manželé vzájemně sobě dávají a přijímají“ (2. vatikánský koncil, GS 48; srov. CIC, kán. 1057, 2.): „Přijímám tě za manželku“ — „Přijímám tě za manžela.“ (Římský rituál, Svatební obřady, 62.) Tento souhlas, který svazuje oba manžele, nachází své naplnění ve skutečnosti, kdy se stávají „jedním tělem“. (Srov. Gn 2,24; Mk 10,8; Ef 5,31.)\n"
        }, 
        {
            "chapter": 24, 
            "caption": "", 
            "refs": "", 
            "id": 1628, 
            "text": "Souhlas musí být úkonem vůle každého z partnerů uzavírajících smlouvu, bez jakéhokoliv násilí nebo těžkého donucování zvenčí (Srov. CIC, kán. 1103.). Žádná lidská moc nemůže tento souhlas nahradit (Srov. CIC, kán. 1057, 1.). Chybí-li taková svoboda, pak je manželství neplatné.\n"
        }, 
        {
            "chapter": 24, 
            "caption": "", 
            "refs": "", 
            "id": 1629, 
            "text": "Z toho důvodu (nebo i z jiných příčin, které manželství činí neplatným nebo působí, že vůbec nenastalo)(Srov. C1C, kán. 1083-1108.) může církev, po prověření situace příslušným církevním soudem, prohlásit „neplatnost manželství“, totiž, že manželství nikdy neexistovalo. V tomto případě jsou smluvní strany volné a mohou znovu uzavřít manželství, pod podmínkou, že budou respektovat přirozené povinnosti vyplývající z předešlého svazku. (Srov. CIC, kán. 1071, 1.3.)\n"
        }, 
        {
            "chapter": 24, 
            "caption": "", 
            "refs": "", 
            "id": 1630, 
            "text": "Kněz (nebo jáhen), který asistuje slavení manželství, přijímá jménem církve souhlas novomanželů a uděluje požehnání církve. Přítomnost služebníka církve (a také dvou svědků) viditelně vyjadřuje, že manželství je veřejný životní stav v církvi.\n"
        }, 
        {
            "chapter": 24, 
            "caption": "", 
            "refs": "1069,1537,2365", 
            "id": 1631, 
            "text": "Z tohoto důvodu církev obvykle vyžaduje, aby její věřící slavili manželství <i>formou, kterou k tomu stanovila</i> (Srov. tridentský koncil: DS 1813-1816; CIC, kán. 1108.). Toto rozhodnutí vysvětlují různé důvody:<br>— Svátostné manželství je liturgický úkon. Sluší se tedy, aby se slavilo při veřejné liturgii církve.<br>— Manželství uvádí do stavu církevního, vytváří práva a povinnosti v církvi, mezi manželi a vůči dětem. <br>— Protože je manželství životní stav v církvi, je třeba, aby byla jistota o manželství, aby se mu zachovala věrnost.\n"
        }, 
        {
            "chapter": 24, 
            "caption": "", 
            "refs": "2206,2350", 
            "id": 1632, 
            "text": "Aby souhlas novomanželů byl svobodným a odpovědným úkonem a manželská smlouva měla pevné a trvalé lidské i křesťanské základy, má zásadní důležitost <i>příprava na manželství</i>.</p><p>Přednostní cestou této přípravy zůstává příklad a poučování od rodičů a rodin.</p><p>Úloha pastýřů a křesťanského společenství jako „Boží rodiny“ je nezbytná pro předávání lidských a křesťanských hodnot manželství a rodiny (Srov. CIC, kán. 1063.), a to tím více, že v naší době mnoho mladých lidí zakouší následky rozvrácených rodin, které už toto uvedení dostatečně nezajišťují:</p><p><small>„Mladé lidi je třeba vhodně a včas poučit — a to převážně už v rodině — o důstojnosti, úloze a praxi manželské lásky, aby nabyli úcty k čistotě a mohli v příhodném věku po čestně prožitém období zasnoubení vstoupit do manželství.“ (2. vatikánský koncil, GS 49.)</small>\n"
        }, 
        {
            "chapter": 24, 
            "caption": "SMÍŠENÁ MANŽELSTVÍ A ROZDÍLNOST KULTU", 
            "refs": "", 
            "id": 1633, 
            "text": "V mnoha zemích dochází dosti často ke <i>smíšeným manželstvím</i> (mezi katolíkem a pokřtěným nekatolíkem). To vyžaduje mimořádnou pozornost manželů i pastýřů. Případ <i>manželství s rozdílností kultu</i> (mezi katolíkem a nepokřtěným) vyžaduje ještě větší opatrnost.\n"
        }, 
        {
            "chapter": 24, 
            "caption": "", 
            "refs": "817", 
            "id": 1634, 
            "text": "Rozdílné vyznání manželů není nepřekonatelnou překážkou pro manželství, jestliže dokážou dát dohromady, co každý z nich přijal ve vlastním náboženském společenství, a naučit se jeden od druhého, jakým způsobem žije svou věrnost ke Kristu. Avšak nesmějí se ani podceňovat obtíže smíšených manželství. Jsou důsledkem skutečnosti, že rozdělení křesťanů není ještě překonáno. Manželé se vydávají v nebezpečí, že budou tragicky prožívat drama rozdělení křesťanů ve svém vlastním domově. Rozdílnost vyznání může tyto potíže ještě zvýšit. Rozpory týkající se víry, samo pojetí manželství, ale i rozdílná náboženská mentalita mohou být zdrojem napětí v manželství, především ve výchově dětí. A tu se může vynořit jedno pokušení: náboženská lhostejnost.\n"
        }, 
        {
            "chapter": 24, 
            "caption": "", 
            "refs": "", 
            "id": 1635, 
            "text": "Podle práva, které platí v latinské církvi, je k uzavření smíšeného manželství zapotřebí <i>výslovného dovolení</i> církevní autority (Srov. CIC, kán. 1124.). V případě rozdílnosti kultu se k platnosti manželství vyžaduje <i>výslovná dispens</i> od překážky (Srov. CIC, kán. 1086.). Toto dovolení nebo tato dispens předpokládají, že obě strany znají a nevylučují cíle a podstatné vlastnosti manželství. Katolický partner potvrdí, že je si vědom svých závazků, a nekatolická strana, že je si vědoma závazků svého partnera, totiž zachovat si svou víru a zajistit křest a výchovu dětí v katolické církvi. (Srov. CIC, kán. 1125.)\n"
        }, 
        {
            "chapter": 24, 
            "caption": "", 
            "refs": "821", 
            "id": 1636, 
            "text": "V mnoha krajích, díky ekumenickému dialogu, mohla zainteresovaná křesťanská společenství organizovat <i>společnou pastoraci smíšených manželství</i>. Jejím úkolem je pomáhat těmto dvojicím žít jejich zvláštní situaci ve světle víry. Má jim také pomáhat překonávat napětí mezi závazky manželů jednoho vůči druhému a vůči jejich církevním společenstvím. Má povzbuzovat rozvoj toho, co mají společného ve víře, a úctu k tomu, co je rozděluje.\n"
        }, 
        {
            "chapter": 24, 
            "caption": "", 
            "refs": "", 
            "id": 1637, 
            "text": "V manželstvích s „rozdílností kultu“ má katolický manžel zvláštní úkol: „nevěřící muž je totiž posvěcen skrze svou ženu a nevěřící žena je posvěcena skrze svého muže“ (1 Kor 7,14). Je to veliká radost pro křesťanského manžela pro církev, vede-li toto „posvěcení“ ke svobodnému obrácení druhého manžela na křesťanskou víru (Srov. 1 Kor 7,16.). Upřímná manželská láska, pokorné a trpělivé uskutečňování rodinných ctností v denním životě a vytrvalá modlitba mohou připravit dosud nevěřícího manžela (manželku), aby přijal(a) milost obrácení.\n"
        }, 
        {
            "chapter": 24, 
            "caption": "<b>IV. Účinky svátosti manželství</b>", 
            "refs": "", 
            "id": 1638, 
            "text": "„Z platného manželství vzniká mezi manželi <i>svazek</i> svou povahou trvalý a výlučný; kromě toho v křesťanském manželství jsou manželé <i>zvláštní svátostí</i> posíleni a jakoby posvěceni pro povinnosti a důstojnost svého stavu.“ (CIC, kán. 1134.)\n"
        }, 
        {
            "chapter": 24, 
            "caption": "MANŽELSKÉ POUTO", 
            "refs": "", 
            "id": 1639, 
            "text": "Sám Bůh zpečeťuje souhlas, kterým se manželé sobě navzájem odevzdávají a přijímají (Srov. Mk 10,9.). Z jejich smlouvy „vzniká i před společností stav podle Božího řádu pevný“ (2. vatikánský koncil, GS 48.). Společenství manželů je zapojeno do společenství Boha s lidmi: „Opravdová manželská láska je pozdvižena k účasti na božské lásce.“ (2. vatikánský koncil, GS 48.)\n"
        }, 
        {
            "chapter": 24, 
            "caption": "", 
            "refs": "2365", 
            "id": 1640, 
            "text": "<i>Manželské pouto</i> tedy stanovil sám Bůh, takže platné a dokonalé manželství mezi pokřtěnými nemůže být nikdy rozloučeno. Toto pouto, které pochází ze svobodného lidského činu manželů a z dokonání manželství, je už neodvolatelné a dává vznik smlouvě ručené věrností Boha. Církev nemá moc vyslovit se proti tomuto uspořádání Boží moudrosti. (Srov. CIC, kán. 1141.)\n"
        }, 
        {
            "chapter": 24, 
            "caption": "MILOST SVÁTOSTI MANŽELSTVÍ", 
            "refs": "", 
            "id": 1641, 
            "text": "„Křesťanští manželé ... mají v Božím lidu vlastní dar (milost), který odpovídá jejich způsobu života a stavu.“ (2. vatikánský koncil, LG 11.) Tato milost vlastní svátosti manželství je určena k zdokonalování manželské lásky, k posilování její nerozlučitelné jednoty. Touto milostí „si manželé pomáhají ke svatosti manželským životem i přiváděním dětí na svět a jejich výchovou“. (2. vatikánský koncil, LG 11.; srov. 2. vatikánský koncil, LG 41.)\n"
        }, 
        {
            "chapter": 24, 
            "caption": "", 
            "refs": "1615,796", 
            "id": 1642, 
            "text": "<i>Kristus je zdrojem této milosti</i>. „Jako kdysi Bůh vyšel svému lidu v ústrety úmluvou lásky a věrnosti, tak nyní Spasitel lidí a Snoubenec církve vychází vstříc věřícím manželům svátostí manželství (2. vatikánský koncil, GS 48.).“ Zůstává s nimi a dává jim sílu následovat ho a brát na sebe svůj kříž, povstávat ze svých pádů, vzájemně si odpouštět, nést břemena jeden druhého (Srov. Gal 6,2.), „podřizovat se jeden druhému z úcty ke Kristu“ (Ef 5,21) a milovat se nadpřirozenou, něžnou a plodnou láskou. V radostech jejich lásky a jejich rodinného života jim Kristus uděluje už zde na zemi, aby předem okoušeli svatební hostinu Beránka:</p><p><small>„Jak mám dostatečně vylíčit štěstí onoho manželství, které církev spojuje, oběť posiluje a požehnání pečetí, které oznamují andělé a které uznává nebeský Otec? ... Jaký je to pár: dva věřící s <i>jednou</i> nadějí, s <i>jednou</i> touhou, s <i>jedním</i> způsobem života, v <i>jedné</i> službě! Oba jsou dětmi téhož Otce, oba služebníky <i>jednoho</i> Pána; nic je nerozlučuje ani v duchu, ani v těle, naopak jsou opravdu dva v jednom těle. Kde je jedno tělo, tam je také jeden duch.“ (Tertulián, <i>Ad uxorem</i>, 2, 8, 6-7; srov. Jan Pavel II., Apoštolská exhortace <i>Familiaris consortio</i>, 13.)</small>\n"
        }, 
        {
            "chapter": 24, 
            "caption": "<b>V. Dobra a požadavky manželské lásky</b>", 
            "refs": "2361", 
            "id": 1643, 
            "text": "„Manželská láska … zahrnuje všechny stránky osoby. Týká se těla a pudů, síly citů i smyslů, touhy ducha a vůle. Je hluboce zaměřena na osobní jednotu, která společenstvím v jednom těle vede manžele k tomu, aby se stali jedno srdce a jedna duše. Vyžaduje <i>nerozlučitelnost</i> a <i>věrnost</i> v definitivním vzájemném odevzdání a je otevřena pro <i>plození</i>. Jedním slovem, jde o normální vlastnosti každé přirozené manželské lásky, ale přece s novým obsahovým významem, který ji nejen tříbí a upevňuje, ale povznáší ji tak vysoko, že se stává vyjádřením zvláštních křesťanských hodnot.“ (Jan Pavel II., Apoštolská exhortace <i>Familiaris consortio</i>, 13.)\n"
        }, 
        {
            "chapter": 24, 
            "caption": "JEDNOTA A NEROZLUČITELNOST MANŽELSTVÍ", 
            "refs": "", 
            "id": 1644, 
            "text": "Láska manželů ze své přirozenosti vyžaduje jednotu a nerozlučitelnost jejich společenství, jež zahrnuje celý jejich život: „Už tedy nejsou dva, ale jeden“ (Mt 19,6)(Srov. Gn 2,24.), „Jsou povoláni stále zvětšovat svou jednotu věrností, s jakou denně plní svůj manželský slib vzájemného úplného sebeodevzdání (Jan Pavel II., Apoštolská exhortace <i>Familiaris consortio</i>, 19.).“ Toto lidské společenství je utvrzováno, očišťováno a vedeno k dokonalosti skrze společenství s Ježíšem Kristem dané ve svátosti manželství. Prohlubuje se životem společné víry a společně přijímanou eucharistií.\n"
        }, 
        {
            "chapter": 24, 
            "caption": "", 
            "refs": "369", 
            "id": 1645, 
            "text": "„Jednota manželství, kterou Pán potvrdil, se také jasně projevuje stejnou osobní důstojností ženy i muže, kterou je třeba uznávat ve vzájemné a plné lásce (2. vatikánský koncil, GS 49.).“ <i>Polygamie</i> (mnohoženství) odporuje této stejné důstojnosti a manželské lásce, jež je jediná a výlučná. (Srov. Jan Pavel II., Apoštolská exhortace <i>Familiaris consortio</i>, 19.)\n"
        }, 
        {
            "chapter": 24, 
            "caption": "VĚRNOST MANŽELSKÉ LÁSKY", 
            "refs": "2364,2365", 
            "id": 1646, 
            "text": "Manželská láska ze své přirozenosti vyžaduje od manželů neporušitelnou věrnost. Je to důsledek toho, že se manželé sobě navzájem darovali. Láska chce být definitivní. Nemůže být „až do nového rozhodnutí“. „Toto důvěrné sjednocení, jakožto vzájemné darování se dvou osob, a také dobro dětí vyžaduje úplnou manželskou věrnost a důrazně požaduje jejich nerozlučnou jednotu.“ (2. vatikánský koncil, GS 48.)\n"
        }, 
        {
            "chapter": 24, 
            "caption": "", 
            "refs": "", 
            "id": 1647, 
            "text": "Jejím nejhlubším zdůvodněním je věrnost Boha jeho smlouvě a Krista jeho církvi. Svátost manželství opravňuje manžele, aby představovali takovou věrnost a vydávali o ní svědectví. Svátost dává nerozlučitelnosti manželství nový a hlubší význam.\n"
        }, 
        {
            "chapter": 24, 
            "caption": "", 
            "refs": "", 
            "id": 1648, 
            "text": "Může se zdát obtížné, ba dokonce nemožné, svázat se na celý život s jednou lidskou bytostí. A proto je více než kdy jindy nezbytné hlásat radostnou zvěst, že Bůh nás miluje definitivní a neodvolatelnou láskou, že manželé mají účast na této lásce, že ona je vede a podporuje a že svou věrností mohou být svědky věrné Boží lásky. Manželé, kteří často ve svízelných poměrech vydávají s Boží milostí takové svědectví, zasluhují vděčnost a podporu církevního společenství. (Srov. Jan Pavel II., Apoštolská exhortace <i>Familiaris consortio</i>, 20.)\n"
        }, 
        {
            "chapter": 24, 
            "caption": "", 
            "refs": "2383", 
            "id": 1649, 
            "text": "Nastávají však situace, kdy se společné soužití manželů stává z nejrůznějších příčin prakticky nemožným. V takových případech církev připouští tělesné <i>oddělení</i> manželů a ukončení společného bydlení. Manželé nepřestávají být před Bohem manželem a manželkou; nemají volnost uzavřít nový svazek. V této tíživé situaci by bylo nejlepším řešením smíření, je-li to možné. Křesťanské společenství je povoláno k tomu, aby těmto osobám pomáhalo žít křesťansky jejich situaci ve věrnosti svazku jejich manželství, které zůstává nerozlučitelné. (Srov. Jan Pavel II., Apoštolská exhortace <i>Familiaris consortio</i>, 83; CIC, kán. 1151-1155.)\n"
        }, 
        {
            "chapter": 24, 
            "caption": "", 
            "refs": "2384", 
            "id": 1650, 
            "text": "Dnes se v mnoha zemích četní katolíci uchylují k <i>rozluce</i> podle občanských zákonů a uzavírají nový občanský sňatek. Církev dodržuje věrnost slovu Ježíše Krista („Kdo se rozvede se svou ženou a ožení se s jinou, dopouští se vůči ní cizoložství“: Mk 10,11-12), a proto nemůže uznat nový sňatek za platný, bylo-li první manželství platné. Jestliže rozloučení uzavřeli civilní sňatek, nacházejí se v situaci, jež objektivně odporuje Božímu zákonu. Proto nemohou — pokud tato situace trvá — přistupovat ke svatému přijímání. Z téhož důvodu nemohou vykonávat v církvi zodpovědné funkce. Smíření prostřednictvím svátosti pokání může být uděleno pouze těm, kteří litovali, že porušili znamení smlouvy a věrnosti Kristu, a kteří se zavázali, že budou žít v naprosté zdrženlivosti.\n"
        }, 
        {
            "chapter": 24, 
            "caption": "", 
            "refs": "", 
            "id": 1651, 
            "text": "Kněží a celé společenství mají projevovat pozornou starostlivost o tyto křesťany, kteří žijí v takové situaci a přitom si často uchovávají víru a chtějí křesťansky vychovávat své děti, aby se necítili jakoby odděleni od církve, na jejímž životě se mohou a mají podílet jako pokřtění:</p><p><small>„Mají být vybízeni k tomu, aby naslouchali Božímu slovu, účastnili se oběti mše svaté, pravidelně se modlili, podporovali obec v jejích dílech blíženské lásky a v iniciativách bojujících za spravedlnost, vychovávali děti v křesťanské víře, zachovali si kajícího ducha a konali skutky pokání, a tak aby den ze dne na sebe svolávali Boží milost.“ (Jan Pavel II., Apoštolská exhortace <i>Familiaris consortio</i>, 84.)</small>\n"
        }, 
        {
            "chapter": 24, 
            "caption": "OTEVŘENOST K PLODNOSTI", 
            "refs": "372", 
            "id": 1652, 
            "text": "„Svou přirozenou povahou jsou manželství a manželská láska zaměřeny k plození a výchově dětí, což je vrchol a koruna manželské lásky (2. vatikánský koncil, GS 48.).“</p><p><small>„Děti jsou jistě nejvzácnější dar manželství a svým rodičům přinášejí velmi mnoho dobrého. Sám Bůh, který řekl: ‘Není dobré, aby byl člověk sám’ (Gn 2,18), a který ‘na začátku učinil lidi jako muže a ženu’ (Mt 19,4), chtěl jim dopřát nějakou zvláštní účast na svém díle stvoření, a proto muži a ženě požehnal slovy: ‘Ploďte a množte se’ (Gn 1,28). Proto správné pěstování manželské lásky a celý způsob rodinného života, jenž z něho vzniká — ostatní cíle manželství se tím nechtějí snižovat —, vyúsťují v pevné odhodlání manželů spolupracovat s láskou Stvořitele a Vykupitele, který skrze ně stále rozšiřuje a obohacuje svou rodinu.“ (2. vatikánský koncil, GS 50.)</small>\n"
        }, 
        {
            "chapter": 24, 
            "caption": "", 
            "refs": "2231", 
            "id": 1653, 
            "text": "Plodnost manželské lásky se rozšiřuje na plody mravního, duchovního i nadpřirozeného života, který rodiče předávají svým dětem výchovou. Rodiče jsou prvními a hlavními vychovateli svých dětí (Srov. 2. vatikánský koncil, GE 3.). V tomto smyslu je základním úkolem manželství a rodiny být ve službě života. (Srov. Jan Pavel II., Apoštolská exhortace <i>Familiaris consortio</i>, 28.)\n"
        }, 
        {
            "chapter": 24, 
            "caption": "", 
            "refs": "", 
            "id": 1654, 
            "text": "Manželé, kterým Bůh nedopřál, aby měli děti, přesto mohou vést smysluplný manželský život po stránce lidské i křesťanské. Jejich manželství může vyzařovat plodnost lásky, vstřícnosti a oběti.\n"
        }, 
        {
            "chapter": 24, 
            "caption": "<b>VI. Rodinná církev</b>", 
            "refs": "759", 
            "id": 1655, 
            "text": "Kristus se chtěl narodit a růst v lůně Svaté rodiny Josefa a Marie. Církev není nic jiného než „Boží rodina“. Již od prvních dob jádro církve často tvořili ti, kteří se spolu s celou svou rodinou stali věřícími (Srov. Sk 18,8.). Když se obrátili, toužili po tom, aby i celá jejich rodina byla spasena (Srov. Sk 16,31 a 11,14.). Tyto rodiny, které se staly věřícími, byly ostrůvky křesťanského života v nevěřícím světě.\n"
        }, 
        {
            "chapter": 24, 
            "caption": "", 
            "refs": "2204", 
            "id": 1656, 
            "text": "V současné době ve světě, který je často odcizený, ba nepřátelský vůči víře, mají věřící rodiny základní důležitost jako ohniska živé a vyzařující víry. Proto 2. vatikánský koncil použil starobylého výrazu a nazval rodinu „rodinná církev“ (<i>ecclesia domestica</i>)(2. Vatikánů) koncil, LG 11; srov. Jan Pavel II., Apoštolská exhortace <i>Familiaris consortio</i>, 21.). A v lůně rodiny „mají být rodiče slovem i příkladem prvními hlasateli víry pro své děti a v každém z nich mají podporovat jeho vlastní povolání, zvláště pozorně však duchovní povolání“. (2. vatikánský koncil, LG 11.)\n"
        }, 
        {
            "chapter": 24, 
            "caption": "", 
            "refs": "1268,2214-2231,2685", 
            "id": 1657, 
            "text": "Otec rodiny, matka, děti, všichni členové rodiny vykonávají přednostním způsobem <i>křestní kněžství</i> „přijímáním svátostí, modlitbou a děkováním, svědectvím svatého života, odříkáním a činorodou láskou“. (2. vatikánský koncil, LG 10.) Rodina je tak první školou křesťanského života a „školou bohatěji rozvinutého lidství“. (2. vatikánský koncil, GS 52.) Zde se učí vytrvalosti v práci i radosti z ní, učí se bratrské lásce, velkodušně odpouštět a především uctívat Boha prostřednictvím modlitby a oběti vlastního života.\n"
        }, 
        {
            "chapter": 24, 
            "caption": "", 
            "refs": "2231,2233", 
            "id": 1658, 
            "text": "Je třeba také připomenout některé osoby, které kvůli konkrétním podmínkám, v nichž musí žít — a často aniž chtěli — žijí ve svobodném stavu. Jde o velký počet <i>svobodných lidí</i>, kteří jsou zvláště blízké Ježíšovu Srdci a zasluhují tedy lásku a ocenění ze strany církve a zvláště pastýřů. Mnozí z nich zůstávají <i>bez lidské rodiny</i>, často kvůli nuzným poměrům. Jsou mezi nimi takoví, kdo prožívají svou situaci v duchu blahoslavenství a slouží Bohu a bližnímu příkladným způsobem. Těm všem je třeba otevřít dveře rodinné domácí církve a velké rodiny, kterou je církev. „Nikdo není na tomto světě bez rodiny: církev je domovem a rodinou pro všechny, a zvláště pro ty, ‘kdo se lopotí a jsou obtíženi’ (Mt 11,28).“ (Jan Pavel II., Apoštolská exhortace <i>Familiaris consortio</i>, 85.)\n"
        }, 
        {
            "chapter": 24, 
            "caption": "<b>Souhrn</b>", 
            "refs": "", 
            "id": 1659, 
            "text": "<em>Svatý Pavel říká: „Muži, každý z vás ať miluje svou ženu, jako Kristus miloval církev … Toto tajemství je veliké; mám na mysli vztah Krista a církve“ (Ef 5,25.32).</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1660, 
            "text": "<em>Manželské smlouvě, kterou muž a žena uzavírají mezi sebou důvěrné společenství života a lásky, položil základy Stvořitel a vybavil ji jejími vlastními zákony. Svou povahou je zaměřena na dobro manželů stejně jako na plození a výchovu dětí. Kristus Pán ji u pokřtěných povýšil k důstojnosti svátosti. (Srov. 2. vatikánský koncil, GS 48; CIC, kán. 1055, 1.)</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1661, 
            "text": "<em>Svátost manželství je znamením jednoty Krista a církve. Dává manželům milost milovat se láskou, jakou Kristus miloval církev; tak milost svátosti zdokonaluje lidskou lásku manželů, zpevňuje jejich nerozlučitelnou jednotu a posvěcuje je na pouti k věčnému životu. (Srov. tridentský koncil: DS 1799.)</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1662, 
            "text": "<em>Manželství se zakládá na souhlasu těch, kteří uzavírají manželskou smlouvu, to je na vůli se navzájem a definitivně odevzdat jeden druhému s cílem žít společenství věrné a plodné lásky.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1663, 
            "text": "<em>Protože manželství zařazuje manžele do veřejného životního stavu v církvi, je třeba, aby se slavilo veřejně v rámci liturgického slavení, za přítomnosti kněze (nebo kvalifikovaného svědka církve), svědků a shromáždění věřících.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1664, 
            "text": "<em>Jednota, nerozlučitelnost a otevřenost k plodnosti jsou podstatné pro manželství; polygamie (mnohoženství) je neslučitelná s jednotou manželství; rozluka odděluje, co Bůh spojil; odmítání plodnosti zbavuje manželský život „nejvzácnějšího daru“, dítěte. (Srov. 2. vatikánský koncil, GS 50.)</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1665, 
            "text": "<em>Nový sňatek rozloučených, dokud ještě žije právoplatný(á) manžel(ka),porušuje Boží plán i zákon, kterému učil Kristus. Tito znovu oddaní rozloučení nejsou odloučeni od církve, avšak nemohou přistupovat k přijímání eucharistie. Budou žít svůj křesťanský život zvláště tím, že budou vychovávat své děti ve víře.</em>\n"
        }, 
        {
            "chapter": 24, 
            "caption": "", 
            "refs": "", 
            "id": 1666, 
            "text": "<em>Křesťanský domov je místem, kde se děti poprvé dovídají o víře. Proto je rodinný domov právem nazýván „domácí církví“, společenstvím milosti a modlitby, školou lidských ctností a křesťanské lásky.</em>\n"
        }, 
        {
            "chapter": 25, 
            "caption": "<b>8. ČLÁNEK</b><br>SVÁTOSTINY", 
            "refs": "", 
            "id": 1667, 
            "text": "„Svatá matka církev ustanovila svátostiny. Jsou to posvátná znamení, kterými se na způsob svátostí naznačují účinky, zvláště duchovní, jichž se dosahuje na prosby církve. Svátostiny disponují člověka k přijetí hlavního účinku svátostí a posvěcují různé životní situace.“ (2. vatikánský koncil, SC 60; srov. CIC, kán. 1166; CCEO, kán. 867)\n"
        }, 
        {
            "chapter": 25, 
            "caption": "CHARAKTERISTICKÉ RYSY SVÁTOSTIN", 
            "refs": "699,2157", 
            "id": 1668, 
            "text": "Církev ustanovila svátostiny k posvěcování některých církevních služeb, některých životních stavů, nejrůznějších událostí křesťanského života, jakož i používání věcí prospěšných člověku. Podle pastorálních rozhodnutí biskupů mohou svátostiny také odpovídat kulturním a časovým potřebám, které jsou vlastní křesťanskému lidu některého kraje nebo některé doby. Tvoří je vždy modlitba, často doprovázená určitým znamením, jako je vkládání ruky, znamení kříže, pokropení svěcenou vodou (jež připomíná křest).\n"
        }, 
        {
            "chapter": 25, 
            "caption": "", 
            "refs": "784,2626", 
            "id": 1669, 
            "text": "Svátostiny se odvozují z křestního kněžství: každý pokřtěný je povolán být „požehnáním“ (Srov. Gn 12,2) a sám žehnat (Srov. Lk 6,28; Řím 12,14; 1 Petr 3,9). Proto také laici mohou předsedat některým žehnáním (Srov. 2. vatikánský koncil, SC 79; CIC, kán. 1168); čím více se některé žehnání týká církevního nebo svátostného života, tím více je předsednictví vyhrazeno posvěcenému služebníkovi (biskupovi, knězi nebo jáhnovi) (Srov. Římský rituál, Benedikcionál, 16; 18).\n"
        }, 
        {
            "chapter": 25, 
            "caption": "", 
            "refs": "1128,2001", 
            "id": 1670, 
            "text": "Svátostiny neudělují milost Ducha Svatého jako svátosti, avšak prostřednictvím modlitby církve připravují na přijetí milosti a uzpůsobují člověka ke spolupráci s ní. „Liturgie svátostí a svátostin působí, že Boží milost, která vyvěrá z velikonočního tajemství Kristova utrpení, smrti a zmrtvýchvstání, posvěcuje skoro každou životní událost věřících, jsou-li dobře připraveni. Z velikonočního tajemství čerpají všechny svátosti a svátostiny svou sílu. Téměř neexistuje správné užívání hmotných věcí, které by se nedalo zaměřit k posvěcení člověka a k oslavě Boha.“ (2. vatikánský koncil, SC 61)\n"
        }, 
        {
            "chapter": 25, 
            "caption": "RŮZNÉ ZPŮSOBY SVÁTOSTIN", 
            "refs": "1078", 
            "id": 1671, 
            "text": "<small>Mezi svátostinami se uvádějí především <em>žehnání</em> (osob, jídla, předmětů, míst). Každé požehnání je chválou Boha a prosbou o jeho dary. Křesťané jsou v Kristu požehnáni Bohem Otcem „rozmanitými duchovními dary“ (Ef 1,3). Proto církev uděluje požehnání tak, že vzývá Ježíšovo jméno a obvykle dělá svaté znamení Kristova kříže.</small>\n"
        }, 
        {
            "chapter": 25, 
            "caption": "", 
            "refs": "923,925,903", 
            "id": 1672, 
            "text": "<small>Některá požehnání mají trvalý dosah: mají účinek <em>zasvětit</em> osoby Bohu a vyhradit předměty a místa pro bohoslužebné účely. Mezi těmi, jež jsou určena osobám — nezaměňovat se svátostným svěcením — je požehnání opata nebo abatyše kláštera, zasvěcení panen a vdov, obřad řeholních slibů a požehnání pro některé církevní služby (lektora, akolyty, katechety atd.). Jako příklad požehnání předmětů lze uvést zasvěcení nebo požehnání kostela, oltáře, svěcení svatých olejů, posvátných nádob, rouch, zvonů atd.</small>\n"
        }, 
        {
            "chapter": 25, 
            "caption": "", 
            "refs": "395,550,1237", 
            "id": 1673, 
            "text": "<small>Když církev veřejně a s autoritou prosí ve jménu Ježíše Krista, aby byla některá osoba nebo předmět chráněna proti vlivu zlého ducha a vymaněna z jeho poroby, mluví se o <i>exorcismu</i>. Ježíš jej prováděl (Mk 1,25-26); od něho také církev má moc a úkol vymítat zlé duchy (Srov. Mk 3,15; 6,7.13; 16,17). Jednoduchý exorcismus se provádí během slavení křtu. Slavný exorcismus, nazývaný „velký exorcismus“, může provádět jen kněz s dovolením biskupa. Je třeba při tom postupovat prozíravě a přesně dodržovat stanovené předpisy církve. Exorcismus je zaměřen na vymítání zlých duchů nebo vymanění z ďábelského vlivu, a to skrze duchovní pravomoc, kterou Ježíš svěřil své církvi. Velmi odlišný je případ nemocí, především psychických, jejichž léčení náleží do oblasti lékařské vědy. Dříve než se přikročí k exorcismu, je tedy důležité se přesvědčit, zda se jedná o přítomnost zlého ducha nebo jen o nemoc. (Srov. CIC, kán. 1172)</small>\n"
        }, 
        {
            "chapter": 25, 
            "caption": "LIDOVÁ ZBOŽNOST", 
            "refs": "2688,2669,2678", 
            "id": 1674, 
            "text": "Kromě obřadů svátostí a svátostin musí katecheze brát v úvahu i různé formy zbožnosti věřících a lidových pobožností. Náboženské cítění křesťanského lidu si našlo v každé době své projevy v různých formách zbožnosti, které obklopují svátostný život církve, jako např. uctívání ostatků, návštěvy svatyň, pouti, procesí, křížová cesta, náboženské tance, růženec, medailky atd. (Srov. 2. nicejský koncil: DS 601; 603; tridentský koncil: DS 1822)\n"
        }, 
        {
            "chapter": 25, 
            "caption": "", 
            "refs": "", 
            "id": 1675, 
            "text": "<small>Tyto projevy jsou prodloužením liturgického života církve, ale nenahrazují jej: „Uvedené pobožnosti se mají konat se zřetelem k liturgickým dobám a v souladu s posvátnou liturgií. Z ní mají nějakým způsobem vycházet a k ní přivádět lid, neboť ona je svou povahou daleko převyšuje.“ (2. vatikánský koncil, SC 13)</small>\n"
        }, 
        {
            "chapter": 25, 
            "caption": "", 
            "refs": "426", 
            "id": 1676, 
            "text": "<small>Je třeba pastorační obezřetnosti, aby se lidová zbožnost podporovala a rozvíjela a aby se podle potřeby očišťovalo a usměrňovalo náboženské cítění, které je základem takových pobožností, a aby se prohlubovalo poznání Kristova tajemství (Srov. Jan Pavel II., Apoštolská exhortace Catechesi tradendae, 54). Konání pobožností je podřízeno péči a úsudku biskupů a všeobecným církevním předpisům.</small></p><p><small>„Lidová zbožnost je v podstatě souhrn hodnot, který odpovídá s křesťanskou moudrostí na velké existenční otázky. ‘Zdravé cítění’ katolického lidu má schopnost synteticky vyjádřit lidskou existenci. Tím se vysvětluje, že spojuje tvořivým způsobem věci božské a lidské, Krista a Marii, ducha a tělo, společenství a instituci, osobu a komunitu, víru a vlast, rozum a cit. Tato moudrost je výrazem křesťanského humanismu, který radikálně dosvědčuje důstojnost každého člověka jako Božího dítěte, vytváří základní bratrství, učí, jak se chovat k přírodě a jak chápat práci; poskytuje konečně důvody k životu v radosti a vyrovnanosti i uprostřed existenčních protivenství. Tato moudrost je také pro lid měřítkem rozlišování a evangelijního cítění, kterým samovolně chápe, kdy evangelium zaujímá v církvi první místo a kdy je zbaveno svého obsahu a zadušeno jinými zájmy.“ (Dokument z Puebly [1979] 448; srov. Jan Pavel II., Apoštolská exhortace Evangelii nuntiandi, 48)</small>\n"
        }, 
        {
            "chapter": 25, 
            "caption": "<b>Souhrn</b>", 
            "refs": "", 
            "id": 1677, 
            "text": "<em>Svátostinami se nazývají posvátná znamení ustanovená církví, jejichž cílem je připravit lidi na přijetí užitků svátostí a posvěcovat různé životní události.</em>\n"
        }, 
        {
            "chapter": 25, 
            "caption": "", 
            "refs": "", 
            "id": 1678, 
            "text": "<em>Mezi svátostinami zaujímají důležité místo žehnání. Tvoří je současně chvála Boha za jeho díla a za jeho dary a přímluva církve, aby lidé mohli užívat Božích darů v duchu evangelia.</em>\n"
        }, 
        {
            "chapter": 25, 
            "caption": "", 
            "refs": "", 
            "id": 1679, 
            "text": "<em>Křesťanský život se kromě liturgie živí různými formami lidové zbožnosti zakořeněnými v různých kulturách. Církev, i když musí bdít, aby je osvítila světlem víry, podporuje formy lidové zbožnosti, které vyjadřují evangelijní cítění, lidskou moudrost a obohacují křesťanský život.</em>\n"
        }, 
        {
            "chapter": 25, 
            "caption": "<b>9. ČLÁNEK</b><br>KŘESŤANSKÝ POHŘEB", 
            "refs": "1525", 
            "id": 1680, 
            "text": "Všechny svátosti, a hlavně ty, které uvádějí do křesťanského života, mají za svůj cíl poslední paschu (přechod) Božího dítěte, která je přes smrt uvádí do života v království. Tehdy se splňuje, co vyznává ve víře a v naději: „Očekávám vzkříšení mrtvých a život budoucího věku.“ (Nicejsko-cařihradské vyznání víry)\n"
        }, 
        {
            "chapter": 25, 
            "caption": "<b>I. Poslední pascha křesťana</b>", 
            "refs": "1010-1014", 
            "id": 1681, 
            "text": "Křesťanský smysl smrti se zjevuje ve světle <em>velikonočního tajemství</em> Kristovy smrti a jeho zmrtvýchvstání, v němž spočívá naše jediná naděje. Křesťan, který umírá v Kristu, opouští „domov tělesný“ a odebírá se „do domova k Pánu“ (2 Kor 5,8).\n"
        }, 
        {
            "chapter": 25, 
            "caption": "", 
            "refs": "", 
            "id": 1682, 
            "text": "Dnem smrti, <em>na konci jeho svátostného života</em>, začíná pro křesťana dovršení jeho znovuzrození započatého křtem, definitivní „připodobnění k obrazu Syna“ udělené pomazáním Ducha Svatého a účast na hostině Království, kterou předjímala eucharistie, i když má ještě zapotřebí dalších očišťování, aby mohl obléci svatební šat.\n"
        }, 
        {
            "chapter": 25, 
            "caption": "", 
            "refs": "1020,627", 
            "id": 1683, 
            "text": "Církev, která jako matka nosila svátostným způsobem křesťana ve svém lůně během jeho pozemského putování, ho doprovází na konci jeho pouti, aby ho předala „do rukou Otce“. Odevzdává Otci v Kristu dítě jeho milosti a v naději ukládá do země semeno těla, které vstane z mrtvých ve slávě. (Srov. 1 Kor 15,42-44) Toto odevzdání se plně slaví při eucharistické oběti; žehnání, jež předcházejí a následují, jsou svátostiny.\n"
        }, 
        {
            "chapter": 25, 
            "caption": "<b>II. Slavení pohřbu</b>", 
            "refs": "", 
            "id": 1684, 
            "text": "<small>Křesťanský pohřeb je liturgickým obřadem církve. Služba církve se v tomto případě zaměřuje na to, aby vyjádřila se <em>zesnulým</em> účinné společenství, aby se na něm podílela <em>obec věřících</em>, shromážděná na pohřbu, a aby byl zvěstován věčný život.</small>\n"
        }, 
        {
            "chapter": 25, 
            "caption": "", 
            "refs": "", 
            "id": 1685, 
            "text": "<small>Různé obřady pohřbu vyjadřují <em>velikonoční ráz</em> křesťanské smrti a odpovídají na situace a tradice jednotlivých krajů, a to i volbou liturgické barvy. (Srov. 2. vatikánský koncil, SC 81)</small>\n"
        }, 
        {
            "chapter": 25, 
            "caption": "", 
            "refs": "", 
            "id": 1686, 
            "text": "<small><em>Pohřební obřady</em> (Římský rituál, Pohřební obřady) římské liturgie předkládají tři druhy slavení pohřbu, odpovídající třem místům, na kterých se koná (dům, kostel, hřbitov), a okolnostem, jako rodina, místní zvyky, kultura a lidová zbožnost. Tento postup je ostatně společný všem liturgickým tradicím a má čtyři hlavní části:</small>\n"
        }, 
        {
            "chapter": 25, 
            "caption": "", 
            "refs": "", 
            "id": 1687, 
            "text": "<small><em>Přivítání společenství</em>. Pozdrav víry zahajuje obřad. Příbuzní zesnulého jsou přivítání slovem „útěchy“ (ve smyslu Nového zákona: síla Ducha Svatého v naději) (Srov. 1. Sol 4,18). Společenství se shromáždí v modlitbě a očekává také „slova věčného života“. Smrt některého člena společenství (nebo výročí, sedmý nebo třicátý den) je událost, která vede za obzory „tohoto světa“ a upoutává pozornost věřících na pravou perspektivu víry ve zmrtvýchvstalého Krista.</small>\n"
        }, 
        {
            "chapter": 25, 
            "caption": "", 
            "refs": "", 
            "id": 1688, 
            "text": "<small><em>Bohoslužba slova</em> během, pohřbu vyžaduje tím pečlivější přípravu, čím je větší pravděpodobnost, že shromáždí přítomné v této chvíli může zahrnovat věřící málo navštěvující bohoslužby a přátelé zesnulého, kteří nejsou křesťany. Zvlášť homilie se má vyhnout formě a stylu „pohřební chvalořeči“ (Římský rituál, Pohřební obřady, 41) a má osvětlit tajemství křesťanské smrti ve světle vzkříšeného Krista.</small>\n"
        }, 
        {
            "chapter": 25, 
            "caption": "", 
            "refs": "1371,958", 
            "id": 1689, 
            "text": "<small><em>Eucharistická oběť</em>. Když se pohřeb koná v kostele, je eucharistie středem velikonočního charakteru křesťanské smrti. (Srov. Římský rituál, Pohřební obřady, 1) Je to okamžik, kdy církev vyjadřuje své účinné společenství se zesnulým: obětí Kristovy smrti a vzkříšení Otci v Duchu Svatém prosí, aby její syn byl očištěn od svých hříchů i jejich následků a aby byl připuštěn k velikonoční plnosti hostiny u stolu v Božím království. (Srov. Římský rituál, Pohřební obřady, 56) Skrze takto slavenou eucharistii se obec věřících, zvláště rodina zesnulého, učí žít ve společenství s tím, který „zesnul v Pánu“ tak, že přijímá tělo Krista, jehož je živým údem, a prosí za něho a s ním.</small>\n"
        }, 
        {
            "chapter": 25, 
            "caption": "", 
            "refs": "2300", 
            "id": 1690, 
            "text": "<small>Rozloučení se zesnulým znamená, že ho církev odporoučí Bohu. Je to „poslední rozloučení, při kterém křesťanské společenství ... pozdraví jednoho ze svých členů, dříve než jeho tělo bude ... pohřbeno“ (Římský rituál, Pohřební obřady, 10). Byzantská tradice to vyjadřuje polibkem na rozloučenou zesnulému:</small></p><p><small>Při tomto závěrečném pozdravu „se zpívá proto, že odešel z tohoto světa a byl poslán jinam, ale také proto, že existuje společenství a shledání. Vždyť smrtí vůbec nebudeme od sebe odloučeni. Půjdeme totiž stejnou cestou a budeme dovedeni na stejné místo. Nikdy nebudeme odloučeni, protože budeme žít v Kristu; už teď jsme s Kristem spojeni; až k němu přijdeme, budeme spolu v Kristu všichni věřící“. (Sv. Simeon Tesalonický, De ordine sepulturae: PG 155, 685B)</small>\n"
        }, 
        {
            "chapter": 28, 
            "caption": "", 
            "refs": "790", 
            "id": 1691, 
            "text": "„Uvědom si, křesťane, svou důstojnost. Stal ses spoluúčastným na božské přirozenosti, nevracej se tedy hanebným chováním do starého ponížení. Nezapomínej, jaké hlavy a jakého těla jsi údem. Pamatuj, žes byl vyrván z moci temnot a přenesen do světla království Božího.“ (Sv. Lev Veliký, Sermones, 21,3; PL 54, 192A; srov. Denní modlitba církve, 2. čtení o slavnosti Narození Páně)\n"
        }, 
        {
            "chapter": 28, 
            "caption": "", 
            "refs": "", 
            "id": 1692, 
            "text": "Vyznání víry prohlásilo velikost Božích darů, kterých se člověku dostalo stvořením a ještě více vykoupením a posvěcením. Co vyznává víra, to svátosti udělují: skrze „svátosti, které jim daly znovuzrození“, se křesťané stali „Božími dětmi“ (1 Jan 3,1; srov. Jan 1,12) a mají „účast na božské přirozenosti“ (2 Petr 1,4). Křesťané, uznávajíce ve víře svou novou důstojnost, jsou povoláni, aby se od nynějška chovali tak, „jak to odpovídá Kristovu evangeliu“ (Srov. Flp 1,27). Svátostmi a modlitbou přijímají Kristovu milost a dary jeho Ducha, které je k tomu uschopňují.\n"
        }, 
        {
            "chapter": 28, 
            "caption": "", 
            "refs": "", 
            "id": 1693, 
            "text": "Ježíš Kristus konal vždy to, co se líbilo <em>Otci</em> (Srov. Jan 8,29). Vždycky žil v dokonalém spojení s ním. Také jeho učedníci jsou zváni, aby žili před očima Otce, „který vidí i to, co je skryté“ (Mt 6,6), aby se stali „dokonalí, jako je dokonalý … nebeský Otec“ (Mt 5,48).\n"
        }, 
        {
            "chapter": 28, 
            "caption": "", 
            "refs": "1267", 
            "id": 1694, 
            "text": "Křesťané, přivtěleni křtem ke <em>Kristu</em> (Srov. Řím 6,5), jsou mrtvi hříchu, ale žijí Bohu, když jsou spojeni s Kristem Ježíšem (Srov. Řím 6,11), a tím mají účast na životě Zmrtvýchvstalého (Srov. Kol 2,12). Při následování Krista a ve spojení s ním (Srov. Jan 15,5) mohou křesťané „jako milované děti“ následovat Božího příkladu a žít v lásce (Srov. Ef 5,1) tím, že přizpůsobí své myšlenky, svá slova a své skutky tomu „smýšlení, jaké měl Kristus Ježíš“ (Flp 2,5), a že budou žít podle jeho příkladu. (Srov. Jan 13,12-16)\n"
        }, 
        {
            "chapter": 28, 
            "caption": "", 
            "refs": "", 
            "id": 1695, 
            "text": "„Ospravedlněni pro jméno Pána Ježíše a skrze Ducha našeho Boha“ (1 Kor 6,11), „posvěceni“ a „povoláni do stavu svatých“ (1 Kor 1,2), se křesťané stali „chrámem <em>Ducha svatého</em>“ (1 Kor 6,19). Tento „Duch Syna“ je učí modlit se k Otci (Srov. Gal 4,6), a protože se stal jejich životem, dává jim jednat tak (Srov. Gal 5,25), aby přinášeli „ovoce Ducha“ (Gal 5,22) prostřednictvím účinné lásky. Duch svatý tím, že hojí rány hříchu, vnitřně nás obnovuje duchovním smýšlením (Srov. Ef 4,23), osvěcuje a posiluje nás, abychom žili jako „děti světla“ (Ef 5,8) „ve všestranné dobrotě, spravedlnosti a podle pravdy“ (Ef 5,9).\n"
        }, 
        {
            "chapter": 28, 
            "caption": "", 
            "refs": "1970", 
            "id": 1696, 
            "text": "Kristova cesta „vede k životu“ (Mt 7,14), opačná cesta „vede do záhuby“ (Mt 7,13; Srov. Dt 30,15-20). Katecheze církve se stále zabývá evangelijním podobenstvím o <em>dvou cestách</em>. Ukazuje totiž, jak jsou mravní rozhodnutí důležitá pro naši spásu. „Jsou dvě cesty, jedna je cesta života a druhá je cestou smrti; mezi nimi je však velký rozdíl.“ (Didaché, 1,1)\n"
        }, 
        {
            "chapter": 28, 
            "caption": "", 
            "refs": "737,1938,1716,1846,1803,1812,2067,946", 
            "id": 1697, 
            "text": "Při <em>katechezi</em> je důležité naprosto jasně vysvětlit radosti a požadavky Kristovy cesty (Srov. Jan Pavel II., Apoštolská exhortace Catechesi tradendae, 29). Katecheze o „novém životě“ (Řím 6,4) v Kristu bude:<br><br>— <em>katechezí o Duchu svatém</em>, učiteli vnitřního života podle Krista, sladkém hostu a příteli, který oduševňuje, vede, napravuje a posiluje tento život;<br><br>— <em>katechezí o milosti</em>, protože jsme byli spaseni milostí a naše skutky mohou přinášet plody pro věčný život opět skrze milost;<br><br>— <em>katechezí o blahoslavenstvích</em>, protože Kristova cesta je shrnuta v blahoslavenstvích, jediné cestě, která vede k věčnému štěstí, po němž touží srdce člověka;<br><br>— <em>katechezí o hříchu a odpuštění</em>, protože člověk, neuzná-li, že je hříšník, nedokáže poznat pravdu o sobě samém, což je podmínka správného jednání, a bez nabídky odpuštění by nemohl tuto pravdu snést;<br><br>— <em>katechezí o lidských ctnostech</em>, která vede k tomu, aby se člověk dal uchvátit krásou a přitažlivostí správných předpokladů pro dobro;<br><br>— <em>katechezí o křesťanských ctnostech</em> víry, naděje a lásky, která se inspiruje velkodušně příkladem svatých;<br><br>— <em>katechezí o dvojím přikázání lásky</em> rozvinutém v Desateru;<br><br>— <em>církevní katechezí</em>, protože křesťanský život může růst, rozvíjet se a být sdílen právě v rozmanitých výměnách „duchovních darů“ ve „společenství svatých“.\n"
        }, 
        {
            "chapter": 28, 
            "caption": "", 
            "refs": "426", 
            "id": 1698, 
            "text": "První a poslední opěrný bod takové katecheze bude vždy sám Ježíš Kristus, který je „cesta, pravda a život“ (Jan 14,6). Jen tehdy, budou-li se křesťané na něho dívat s vírou, mohou doufat, že on sám v nich uskuteční svá přislíbení, a jen když ho budou milovat takovou láskou, jakou je miloval on, vykonají díla, která odpovídají jejich důstojnosti.</p><p><small>„Prosím vás, uvažujte o tom, že náš Pán Ježíš Kristus je vaše opravdová hlava a vy jste jeden z jeho údů. On je pro vás tím, čím je hlava pro údy. Všechno, co je jeho, je vaše: jeho duch, srdce, tělo, duše i všechny schopnosti a síly. Máte jich užívat, jako by byly vaše vlastní, k tomu, abyste sloužili Bohu, jej chválili, milovali a oslavovali. A vy zase jste pro něho tím, čím jsou údy pro hlavu. Proto si vroucně přeje užívat všeho, co je ve vás, k službě a oslavě svého Otce.“ (Sv. Jan Eudes, Tractatus de admirabili corde Iesu, 1,5; srov. Denní modlitba církve, 2. čtení 19. srpna)<br><br>„Vždyť pro mě je život Kristus“ (Flp 1,21).</small>\n"
        }, 
        {
            "chapter": 28, 
            "caption": "", 
            "refs": "", 
            "id": 1699, 
            "text": "Život v Duchu svatém uskutečňuje povolání člověka <i>(první kapitola)</i>. Tvoří jej božská láska a lidská solidarita <i>(druhá kapitola)</i>. Je udělován zdarma jako spása <i>(třetí kapitola)</i>.\n"
        }, 
        {
            "chapter": 29, 
            "caption": "", 
            "refs": "356,1439", 
            "id": 1700, 
            "text": "Důstojnost člověka je zakořeněna ve stvoření „k obrazu a podobě Boha“ (1. článek); dosahuje svého naplnění v povolání k božské blaženosti (2. článek). Úkolem člověka je svobodně směřovat k tomuto naplnění (3. článek). Svými svobodnými skutky (4. článek) se lidská osoba přizpůsobuje nebo nepřizpůsobuje dobru, přislíbenému Bohem a dosvědčovanému mravním svědomím (5. článek). Lidé se sami vzdělávají a vnitřně rostou“ z celého svého smyslového a duchovního života tvoří stavivo pro tento růst (6. článek). S pomocí milosti vzrůstají ve ctnosti (7. článek), vyhýbají se hříchu, a jestliže se ho dopustili, svěřují se jako marnotratný syn (Srov. Lk 15,11-31.) milosrdenství našeho nebeského Otce (8. článek). Tak se přibližují k dokonalosti lásky.\n"
        }, 
        {
            "chapter": 29, 
            "caption": "<b>1. ČLÁNEK</b><br>ČLOVĚK JAKO BOŽÍ OBRAZ", 
            "refs": "359", 
            "id": 1701, 
            "text": "„Kristus … právě zjevením tajemství Otce a jeho lásky plně odhaluje člověka jemu samému a dává mu poznat vznešenost jeho povolání (2. vatikánský koncil, GS 22.).“ V Kristu, který je „obraz neviditelného Boha“ (Kol 1,15)(Srov. 2 Kor 4,4.), byl člověk stvořen k „obrazu a podobě“ Stvořitele. V Kristu, Vykupiteli a Spasiteli, byl Boží obraz znetvořený v člověku prvním hříchem obnoven do své původní krásy a zušlechtěn Boží milostí. (Srov. 2. vatikánský koncil, GS 22.)\n"
        }, 
        {
            "chapter": 29, 
            "caption": "", 
            "refs": "1878", 
            "id": 1702, 
            "text": "Boží obraz je v každém člověku. Září ve společenství osob k podobenství vzájemné jednoty božských osob (Srov. druhá kapitola).\n"
        }, 
        {
            "chapter": 29, 
            "caption": "", 
            "refs": "363,2258", 
            "id": 1703, 
            "text": "Lidská osoba, obdařená „duchovou a nesmrtelnou duší“ (Srov. 2. vatikánský koncil, GS 14.), je „jediný tvor na zemi, kterého Bůh chtěl pro něho samého“ (Srov. 2. vatikánský koncil, GS 24.). Již od svého početí je určena pro věčnou blaženost.\n"
        }, 
        {
            "chapter": 29, 
            "caption": "", 
            "refs": "339,30", 
            "id": 1704, 
            "text": "Lidská osoba má účast na světle a síle Božího Ducha. Svým rozumem je schopna pochopit řád věcí stanovený Stvořitelem. Svou vůlí je s to zaměřit se sama na své pravé dobro. Dosahuje své dokonalosti, když hledá a miluje pravdu a dobro. (Srov. 2. vatikánský koncil, GS 15.)\n"
        }, 
        {
            "chapter": 29, 
            "caption": "", 
            "refs": "1730", 
            "id": 1705, 
            "text": "Protože člověk má svou duši a své duchové schopnosti rozumu a vůle, je obdařen svobodou, „nevšedním znamením Božího obrazu“. (Srov. 2. vatikánský koncil, GS 17.)\n"
        }, 
        {
            "chapter": 29, 
            "caption": "", 
            "refs": "1776", 
            "id": 1706, 
            "text": "Svým rozumem člověk poznává hlas Boha, který ho „stále vybízí, aby miloval a konal dobro a vyhýbal se zlu (Srov. 2. vatikánský koncil, GS 16.)“. Každý je vázán řídit se tímto zákonem, který se ozývá ve svědomí a nachází své naplnění v lásce k Bohu a bližnímu. Uskutečňování mravního života svědčí o důstojnosti osoby.\n"
        }, 
        {
            "chapter": 29, 
            "caption": "", 
            "refs": "397", 
            "id": 1707, 
            "text": "Člověk „na samém počátku dějin však zneužil z návodu Zlého své svobody“ (Srov. 2. vatikánský koncil, GS 13.). Podlehl pokušení a spáchal zlo. Uchovává si touhu po dobru, avšak jeho přirozenost je zraněna dědičným hříchem. Je nakloněn ke zlému a podléhá omylu.</p><p><small>„Proto je člověk sám v sobě rozdělen. To je také důvod, proč se nám celý lidský život, individuální i kolektivní, jeví jako dramatický zápas mezi dobrem a zlem, mezi světlem a tmou.“ (Srov. 2. vatikánský koncil, GS 13.)</small>\n"
        }, 
        {
            "chapter": 29, 
            "caption": "", 
            "refs": "617", 
            "id": 1708, 
            "text": "Kristus nás svým utrpením osvobodil od satana a od hříchu. Zasloužil nám nový život v Duchu svatém. Jeho milost obnovuje, co v nás hřích pokazil.\n"
        }, 
        {
            "chapter": 29, 
            "caption": "", 
            "refs": "1265,1050", 
            "id": 1709, 
            "text": "Kdo věří v Krista, stává se Božím dítětem. Toto přijetí za dítě Boží ho přeměňuje a dává mu schopnost následovat Kristova příkladu. Uschopňuje ho jednat správně a konat dobro. Ve spojení se svým Spasitelem dosahuje učedník dokonalosti lásky a svatosti. Mravní život, vyzrálý v milosti, ústí do věčného života v nebeské slávě.\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1710, 
            "text": "<em>„Kristus ... plně odhaluje člověka jemu samému a dává mu poznat vznešenost jeho povolání.“ (Srov. 2. vatikánský koncil, GS 22.)</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1711, 
            "text": "<em>Lidská osoba, obdařená duchovou duší, rozumem a vůlí, je už od svého početí zaměřeno k Bohu a určena k věčné blaženosti. Směřuje ke své dokonalosti, když hledá a miluje pravdu a dobro. (Srov. 2. vatikánský koncil, GS 15.)</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1712, 
            "text": "<em>Pravá svoboda je v člověku „nevšedním znamením Božího obrazu“.(Srov. 2. vatikánský koncil, GS 17.)</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1713, 
            "text": "<em>Člověk je vázán řídit se mravním zákonem, který ho má k tomu, „aby miloval a konal dobro a vyhýbal se zlu“ (Srov. 2. vatikánský koncil, GS 16.). Tento zákon se ozývá v jeho svědomí.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1714, 
            "text": "<em>Člověk, zraněný ve své přirozenosti prvotním hříchem, podléhá omylu a je nakloněný ke zlému v užívání své svobody.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1715, 
            "text": "<em>Kdo věří v Krista, má nový život v Duchu svatém. Mravní život, který vyrostl a uzrál v milosti, má dojít naplnění v nebeské slávě.</em>\n"
        }, 
        {
            "chapter": 29, 
            "caption": "<b>2. ČLÁNEK</b><br>NAŠE POVOLÁNÍ K BLAŽENOSTI<br><b>I. Blahoslavenství</b>", 
            "refs": "2546", 
            "id": 1716, 
            "text": "Blahoslavenství jsou středem Ježíšova kázání. Jejich vyhlášení vychází z přislíbení daných vyvolenému národu už od Abraháma. Blahoslavenství přivádějí tato přislíbení k dokonalosti tím, že je zaměřují už ne pouze na pozemské požitky, nýbrž na nebeské království:</p><p><small>„Blahoslavení chudí v duchu, neboť jejich je nebeské království.<br>Blahoslavení plačící, neboť oni budou potěšeni.<br>Blahoslavení tiší, neboť oni dostanou zemi za dědictví.<br>Blahoslavení, kdo lační a žízní po spravedlnosti, neboť oni budou nasyceni.</p><p>Blahoslavení milosrdní, neboť oni dojdou milosrdenství.<br>Blahoslavení čistého srdce, neboť oni budou vidět Boha.<br>Blahoslavení tvůrci pokoje, neboť oni budou nazváni Božími syny. <br>Blahoslavení, kdo jsou pronásledováni pro spravedlnost, neboť jejich je nebeské království.</p><p>Blahoslavení jste, když vás budou kvůli mně tupit, pronásledovat a vylhaně vám připisovat každou špatnost; radujte se a jásejte, neboť máte v nebi velkou odměnu. Tak přece pronásledovali proroky, kteří byli před vámi“ (Mt 5,3-12).</small>\n"
        }, 
        {
            "chapter": 29, 
            "caption": "", 
            "refs": "459,1820", 
            "id": 1717, 
            "text": "Blahoslavenství vykreslují tvář Ježíše Krista a popisují jeho lásku; vyjadřují povolání věřících majících podíl na jeho utrpení a jeho vzkříšení; osvětlují skutky a charakteristické postoje křesťanského života; jsou paradoxními přísliby, které udržují naději v protivenstvích; ohlašují požehnání a odplatu, kterých se učedníkům již ve skrytosti dostává; začínají se uskutečňovat v životě Panny Marie a všech svatých.\n"
        }, 
        {
            "chapter": 29, 
            "caption": "<b>II. Touha po štěstí</b>", 
            "refs": "27,1024,2541", 
            "id": 1718, 
            "text": "Blahoslavenství odpovídají na vrozenou touhu člověka po štěstí. Tato touha je božského původu: Bůh ji vložil do lidského srdce, aby je přitahoval k sobě, protože jen on sám může lidskou touhu ukojit.</p><p><small>„Všichni jistě dychtíme po tom, abychom žili šťastně, a mezi lidmi není nikdo, kdo by nesouhlasil s tímto tvrzením, a to ještě dříve, než je plně vysloveno.“ (Sv. Augustin, <i>De moribus ecclesiae catholicae</i>, 1, 3, 4: PL 32, 1312.) </p><p>„Pane, jak tě tedy mám hledat? Neboť, hledaje tebe, svého Boha, hledám vlastně život věčný. Chci tě hledat, aby byla živa má duše! Neboť jako mé tělo žije z mé duše, tak má duše žije z tebe.“ (Sv. Augustin, <i>Confessiones /Vyznání/</i>, 10, 20, 29.)</p><p>„Jen Bůh mě nasycuje.“ (Sv. Tomáš Akvinský, <i>Expositio in symbolum apostolicum</i>, 15.)</small>\n"
        }, 
        {
            "chapter": 29, 
            "caption": "", 
            "refs": "1950", 
            "id": 1719, 
            "text": "Blahoslavenství odhalují cíl lidské existence, poslední cíl, k němuž směřují lidské skutky: Bůh nás volá ke své blaženosti. Toto volání se obrací na každého osobně, ale také na celou církev, nový lid těch, kteří přijali přislíbení a žijí z něj ve víře.\n"
        }, 
        {
            "chapter": 29, 
            "caption": "<b>III. Křesťanská blaženost</b>", 
            "refs": "1027", 
            "id": 1720, 
            "text": "Nový zákon užívá více výrazů, aby vystihl blaženost, k níž Bůh volá člověka: příchod Božího království (Srov. Mt 4,17.); patření na Boha: „Blahoslavení čistého srdce, neboť oni budou vidět Boha“ (Mt 5,8)(Srov. 1 Jan 3,2; 1 Kor 13,12.); vstup do radosti Pána (Srov. Mt 25,21.23.); vstup do Božího odpočinutí (Srov. Žid 4,7-11.):</p><p><small>„Tam budeme odpočívat a budeme vidět; vidět a milovat, milovat a chválit. Hle, co bude na konci, bez konce! A jaký jiný cíl máme, než dosáhnout království, které nebude mít konce?“ (Sv. Augustin, <i>De civitate Dei</i>, 22, 30.)</small>\n"
        }, 
        {
            "chapter": 29, 
            "caption": "", 
            "refs": "260", 
            "id": 1721, 
            "text": "Vždyť Bůh nás stvořil, abychom ho poznávali, sloužili mu a milovali ho, a tak dosáhli nebe. Blaženost nám dává účast na božské přirozenosti (Srov. 2 Petr 1,4.) a na věčném životě (Srov. Jan 17,3.). S ní člověk vstupuje do Kristovy slávy (Srov. Řím 8,18.) a do radosti z trinitárního života.\n"
        }, 
        {
            "chapter": 29, 
            "caption": "", 
            "refs": "1028,294", 
            "id": 1722, 
            "text": "Taková blaženost přesahuje lidský rozum i pouhé lidské síly. Je plodem nezaslouženého Božího daru. Proto se nazývá nadpřirozená, stejně jako milost, která člověka disponuje ke vstupu do Boží radosti.</p><p><small> „Blahoslavení čistého srdce, neboť oni budou vidět Boha; ovšem v jeho velikosti a nevýslovné slávě žádný člověk nemůže vidět Boha a zůstat naživu. Otec je totiž nepostižitelný, avšak ve své lásce, ve své dobrotě klidem a ve své všemohoucnosti jde tak daleko, že uděluje výsadu vidět Boha těm, kteří ho milují, protože … ‘co je nemožné u lidí, je možné u Boha’.“ (Sv. Irenej z Lyonu, <i>Adversus haereses</i>, 4, 20, 5.)</small>\n"
        }, 
        {
            "chapter": 29, 
            "caption": "", 
            "refs": "227,2519", 
            "id": 1723, 
            "text": "Slíbená blaženost nás staví před rozhodující mravní volby. Vybízí nás, abychom očistili své srdce od nízkých pudů a abychom hledali lásku k Bohu nade vše. Učí nás, že pravé štěstí není ani v bohatství nebo v blahobytu, ani v lidské slávě nebo v moci, ani v žádné lidské činnosti, jakkoliv může být užitečná, jako věda, technika, umění, ani v žádném tvoru, nýbrž pouze v Bohu, prameni veškerého dobra a veškeré lásky:</p><p><small>„Bohatství je veliké božstvo současnosti; všichni před ním padají na kolena, celé masy lidí mu instinktivně podléhají. Pro lid je měřítkem štěstí úspěch a úspěch je měřítkem váženosti … To vychází z přesvědčení, že kdo je bohatý, může všechno. Bohatství je tedy jednou z model naší doby, popularita druhou … Popularita, totiž to, že je někdo známý, že se o něm ve světě mluví (což by se mohlo nazývat novinovým věhlasem), začala být považována za dobro samo o sobě, za svrchované dobro a také za předmět opravdového uctívání.(John Henry Newman, <i>Discourses addressed to Mixed Congregations</i>, 5, O svatosti.)</small>\n"
        }, 
        {
            "chapter": 29, 
            "caption": "", 
            "refs": "", 
            "id": 1724, 
            "text": "Desatero, horské kázání a apoštolská katecheze nám popisují cestu, která vede do nebeského království. My po ní, posilováni milostí Ducha svatého, krok za krokem kráčíme ve svém každodenním konání. Působením Kristova slova vydáváme pomalu v církvi ovoce k Boží oslavě. (Srov. Mt 13,3-23.)\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1725, 
            "text": "<em>Blahoslavenství se opírají o přísliby dané Bohem už od Abraháma a přivádějí je k dokonalosti tím, že je zaměřují na nebeské království. Odpovídají na touhu po štěstí, kterou Bůh vložil do srdce člověka.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1726, 
            "text": "<em>Blahoslavenství nás učí, jaký je poslední cíl, k němuž nás Bůh volá; království, patření na Boha, účast na božské přirozenosti, věčný život, synovství, odpočinutí v Bohu.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1727, 
            "text": "<em>Blaženost věčného života je nezasloužený Boží dar: je to dar nadpřirozený, stejně jako milost, která k němu vede.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1728, 
            "text": "<em>Blahoslavenství nás staví před důležitá rozhodnutí týkající se pozemských dober; očišťují naše srdce, aby nás naučila milovat Boha nade vše.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1729, 
            "text": "<em>Nebeská blaženost určuje měřítka rozlišování při užívání pozemských dober v souladu s Božím zákonem.</em>\n"
        }, 
        {
            "chapter": 29, 
            "caption": "<b>3. ČLÁNEK</b><br>LIDSKÁ SVOBODA", 
            "refs": "30", 
            "id": 1730, 
            "text": "Bůh stvořil člověka jako rozumovou bytost a udělil mu důstojnost osoby vybavené iniciativností a schopností ovládat své skutky. „Bůh totiž chtěl ‘ponechat člověku možnost vlastního rozhodování’ (Sir 15,14), aby tak svého Stvořitele sám hledal a přimknutím k němu dospěl k plné a oblažující dokonalosti.“(2. vatikánský koncil, GS 17.)</p><p><small>„Člověk je obdařen rozumem a v tom je podobný Bohu. Je stvořen svobodný a je pánem svých skutků.“ (Sv. Irenej z Lyonu, <i>Adversus haereses</i>, 4, 4, 3.)</small>\n"
        }, 
        {
            "chapter": 29, 
            "caption": "<b>I. Svoboda a odpovědnost</b>", 
            "refs": "1721", 
            "id": 1731, 
            "text": "Svoboda je mohutnost, zakořeněná v rozumu a ve vůli jednat nebo nejednat, udělat to či ono a tak sama od sebe konat vědomé skutky. Díky svobodné vůli rozhoduje každý sám o sobě. Svoboda je v člověku silou umožňující růst a zrání v pravdě a dobru. Svoboda dosahuje své dokonalosti, když je zaměřena na Boha, který je naší blažeností.\n"
        }, 
        {
            "chapter": 29, 
            "caption": "", 
            "refs": "396,1849,2006", 
            "id": 1732, 
            "text": "Dokud není svoboda definitivně zakotvena ve svém posledním dobru, kterým je Bůh, zahrnuje možnost <i>volit mezi dobrem a zlem</i>, a tedy růst v dokonalosti, anebo selhat a hřešit. Svoboda charakterizuje skutky ve vlastním slova smyslu lidské a stává se zdrojem chvály nebo hany, zásluhy nebo viny.\n"
        }, 
        {
            "chapter": 29, 
            "caption": "", 
            "refs": "1803", 
            "id": 1733, 
            "text": "Čím více člověk koná dobro, tím více se stává svobodným. Není opravdové svobody, leč ve službě dobra a spravedlnosti. Zvolit neposlušnost a zlo je zneužitím svobody a vede k „otroctví hříchu“. (Srov. Řím 6,17.)\n"
        }, 
        {
            "chapter": 29, 
            "caption": "", 
            "refs": "1036,1804", 
            "id": 1734, 
            "text": "Svoboda činí člověka <i>odpovědným</i> za jeho skutky v té míře, v jaké jsou dobrovolné. Pokrok ve ctnosti, poznání dobra a askeze posilují vládu vůle nad vlastními skutky.\n"
        }, 
        {
            "chapter": 29, 
            "caption": "", 
            "refs": "597", 
            "id": 1735, 
            "text": "<i>Přičítatelnost</i> a odpovědnost za nějaké jednání může být snížena a dokonce potlačena neznalostí, roztržitostí, násilím, strachem, návyky, bezuzdnými vášněmi a jinými psychickými nebo sociálními činiteli.\n"
        }, 
        {
            "chapter": 29, 
            "caption": "", 
            "refs": "2568", 
            "id": 1736, 
            "text": "Každý přímo chtěný skutek se přičítá tomu, kdo jej koná.</p><p><small>Tak se Pán ptá Evy (ženy) po hříchu v zahradě: „Cos to udělala?“ (Gn 3,13). Stejně i Kaina (Srov. Gn 4,10.). Podobně oslovuje i prorok Nátan krále Davida poté, co David spáchal cizoložství s Uriášovou manželkou a zavraždil Uriáše (Srov. 2 Sam 12,7-15.). Nějaké jednání může být nepřímo chtěné, když je důsledkem nedbalosti vzhledem k tomu, co by měl člověk znát nebo konat, např. nehoda vyvolaná neznalostí dopravních předpisů.</small>\n"
        }, 
        {
            "chapter": 29, 
            "caption": "", 
            "refs": "2263", 
            "id": 1737, 
            "text": "Účinek může být tolerován, pokud ho ten, kdo jedná, nezamýšlel; např. vyčerpá-li se matka nadměrně u lůžka nemocného dítěte. Škodlivý účinek nelze přičítat za vinu, nebyl-li chtěn ani jako cíl, ani jako prostředek jednání, jako např. smrt, jež postihla toho, kdo přispěchal na pomoc nějaké osobě v nebezpečí. Aby bylo možno škodlivý účinek přičítat za vinu, je třeba, aby se dal předvídat a aby ten, kdo jedná, měl možnost se mu vyhnout: takovým případem je např. zabití člověka způsobené opilým řidičem.\n"
        }, 
        {
            "chapter": 29, 
            "caption": "", 
            "refs": "2106,2108", 
            "id": 1738, 
            "text": "Svoboda se uplatňuje ve vztazích mezi lidskými bytostmi. Každý člověk má přirozené právo, aby byl uznáván jako svobodná a zodpovědná bytost, protože je stvořen k obrazu Božímu. <i>Právo užívat svobody</i> je požadavek neoddělitelný od důstojnosti lidské osoby, zvláště v mravní a náboženské oblasti (Srov. 2. vatikánský koncil, DH 2. ). Toto právo musí být občansky uznáváno a chráněno v mezích obecného dobra a veřejného pořádku. (Srov. 2. vatikánský koncil, DH 7.)\n"
        }, 
        {
            "chapter": 29, 
            "caption": "<b>II. Lidská svoboda v ekonomii spásy</b>", 
            "refs": "387,401", 
            "id": 1739, 
            "text": "<i>Svoboda a hřích</i>. Svoboda člověka je omezená a vystavená omylu. Člověk totiž selhal. Svobodně zhřešil. Sám se oklamal tím, že odmítl plán Boží lásky; stal se otrokem hříchu. Toto první odcizení zplodilo mnoho dalších. Dějiny lidstva od samých počátků dosvědčují neštěstí a utlačování, která se zrodila v srdci člověka jako důsledek zneužití svobody.\n"
        }, 
        {
            "chapter": 29, 
            "caption": "", 
            "refs": "2108,1887", 
            "id": 1740, 
            "text": "<i>Ohrožení svobody</i>. Uplatňování svobody nezahrnuje právo říci nebo dělat cokoliv. Je nesprávné tvrdit, že člověk, subjekt svobody, je „jednotlivec stačící si sám sobě a mající za cíl uspokojování vlastních zájmů a užívání pozemských dober“ (Kongregace pro nauku víry, instrukce <i>Libertatis conscientia</i>, 13: AAS 79 [1987], 554-599.). Ostatně podmínky hospodářského a sociálního, politického a kulturního řádu, vyžadované pro správné nakládání se svobodou, se velmi často zneuznávají a porušují. Tyto zaslepenosti a nespravedlnosti ztěžují mravní život a uvádějí jak silné, tak slabé do pokušení hřešit proti lásce. Jestliže se člověk vzdálí od mravního zákona, ohrožuje vlastní svobodu, stává se otrokem sebe sama, rozbíjí bratrství se sobě rovnými a bouří se proti Boží pravdě.\n"
        }, 
        {
            "chapter": 29, 
            "caption": "", 
            "refs": "782", 
            "id": 1741, 
            "text": "<i>Osvobození a spása</i>. Kristus svým slavným křížem získal spásu pro všechny lidi. Vykoupil je z hříchu, kterým byli drženi v otroctví. „To je ta svoboda, ke které nás osvobodil Kristus“ (Gal 5,1). V něm máme společenství s pravdou, která osvobodí (Srov. Jan 8,32.). Byl nám dám Duch svatý, a jak učí apoštol, „kde je duch Páně, tam je svoboda“ (2 Kor 3,17). Už nyní se chlubíme svobodou ... Božích dětí. (Srov. Řím 8,21.)\n"
        }, 
        {
            "chapter": 29, 
            "caption": "", 
            "refs": "2002,1784", 
            "id": 1742, 
            "text": "<i>Svoboda a milost</i>. Kristova milost není soupeřem naší svobody, pokud ta je v souladu se smyslem pro pravdu a dobro, který Bůh vložil do lidského srdce. Naopak, jak dosvědčuje křesťanská zkušenost, zvláště v modlitbě, čím více jsme vnímaví pro podněty milosti, tím více roste naše vnitřní svoboda a jistota ve zkouškách a také při nátlaku a donucování vnějšího světa. Duch svatý nás působením milosti vychovává k duchovní svobodě, aby z nás učinil svobodné spolupracovníky na jeho díle v církvi a ve světě.</p><p><small>„Všemohoucí a milosrdný Bože, dej nám sílu překonávat všechno, co se nám staví do cesty, ať ti můžeme bez vnitřních i vnějších překážek svobodně sloužit.“ (Římský misál, vstupní modlitba 32. neděle v mezidobí.)</small>\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1743, 
            "text": "<em>Bůh ponechal člověku „možnost rozhodovat“ (Sir 15,14), aby se mohl svobodně přimknout ke svému Stvořiteli a tak dosáhnout oblažující dokonalosti. (Srov. 2. vatikánský koncil, GS 17.)</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1744, 
            "text": "<em>Svoboda je moc jednat nebo nejednat a tak sám od sebe konat uvážené skutky. Dosahuje dokonalosti, když je zaměřena k Bohu, svrchovanému Dobru.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1745, 
            "text": "<em>Svoboda je charakteristickým znakem skutků v plném slova smyslu lidských. Činí lidskou bytost odpovědnou za činy, které dobrovolně koná. Uvážené jednání jí přísluší jako její přirozená vlastnost.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1746, 
            "text": "<em>Přičítatelnost a odpovědnost za jednání může být zmenšena nebo potlačena nevědomostí, násilím, strachem a jinými psychickými nebo sociálními činiteli.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1747, 
            "text": "<em>Právo na uplatňování svobody je požadavek neodlučitelný od lidské důstojnosti, zvláště v náboženské a mravní oblasti, avšak uplatňování svobody nezahrnuje předpokládané právo říkat nebo dělat cokoliv.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1748, 
            "text": "<em>„To je ta svoboda, ke které nás osvobodil Kristus“ (Gal 5,1).</em>\n"
        }, 
        {
            "chapter": 29, 
            "caption": "<b>4. ČLÁNEK</b><br> MRAVNOST LIDSKÝCH SKUTKŮ", 
            "refs": "1732", 
            "id": 1749, 
            "text": "Svoboda dělá z člověka mravní subjekt. Když člověk jedná svobodně, je takřka <i>otcem vlastních skutků</i>. Lidské činy, to je skutky svobodně zvolené na základě úsudku svědomí, je možno mravně hodnotit. Jsou dobré nebo špatné.\n"
        }, 
        {
            "chapter": 29, 
            "caption": "<i>I. Zdroje mravnosti</i>", 
            "refs": "", 
            "id": 1750, 
            "text": "Mravnost lidských činů závisí:<br>— na zvoleném předmětu;<br>— na vytčeném cíli nebo na úmyslu;<br>— na okolnostech jednání.</p><p>Předmět, úmysl a okolnosti představují „zdroje“ neboli ustavující prvky mravnosti lidských činů.\n"
        }, 
        {
            "chapter": 29, 
            "caption": "", 
            "refs": "1794", 
            "id": 1751, 
            "text": "Zvolený <i>předmět</i> je dobro, k němuž vůle vědomě směřuje. Je to věcná stránka lidského činu. Zvolený předmět mravně vyhraňuje volní úkon, nakolik rozum uznává a soudí, zda se tento předmět shoduje nebo neshoduje s opravdovým dobrem. Objektivní normy mravnosti vyjadřují rozumový řád dobra a zla, který je dosvědčován svědomím.\n"
        }, 
        {
            "chapter": 29, 
            "caption": "", 
            "refs": "2520,1731", 
            "id": 1752, 
            "text": "<i>Úmysl</i> se naproti tomu týká subjektu, který jedná. Protože úmysl je u pramene volního jednání a určuje toto jednání prostřednictvím cíle, je podstatným prvkem pro hodnocení mravního jednání. Cíl je to první, k čemu se úmysl zaměřuje, určuje smysl jednání. Úmysl je rozhodnutí vůle pro cíl; má na zřeteli výsledek jednání. Je zaměřením na dobro, které se očekává od započatého jednání. Neomezuje se na to, aby udával směr našim jednotlivým skutkům, ale může nasměrovat rozmanité činy k témuž cíli; může orientovat celý život k poslednímu cíli. Například nějaká prokázaná služba má pomoci bližnímu, ale zároveň může být podnícena láskou k Bohu jako poslednímu cíli všech našich činů. Totéž jednání může být podníceno různými úmysly; tak například je možné prokázat nějakou službu, aby člověk získal přízeň nebo aby se tím chlubil.\n"
        }, 
        {
            "chapter": 29, 
            "caption": "", 
            "refs": "2479,596", 
            "id": 1753, 
            "text": "Dobrý úmysl (například pomoci bližnímu) nedělá dobrým nebo spravedlivým nějaké chování, které je samo o sobě nesprávné (jako lež nebo pomlouvání). Cíl neospravedlňuje prostředky. Tak se nedá ospravedlnit nevinného jako oprávněný prostředky pro záchranu národa. Naopak připojený špatný úmysl (jako je snaha chlubit se) dělá špatným skutek, který může být sám o sobě dobrý (jako je almužna). (Srov. Mt 6,2-4.)\n"
        }, 
        {
            "chapter": 29, 
            "caption": "", 
            "refs": "1735", 
            "id": 1754, 
            "text": "<i>Okolnosti</i>, včetně následků, jsou druhotné prvky mravního skutku. Zhoršují nebo zmenšují dobrotu nebo špatnost lidských skutků (například velikost krádeže). Mohou také oslabovat nebo zvětšovat odpovědnost toho, kdo jedná (například jednat ze strachu před smrtí). Okolnosti samy o sobě nemohou změnit mravní hodnotu samotných skutků; nemohou nějaké samo o sobě zlé jednání učinit ani dobrým, ani správným.\n"
        }, 
        {
            "chapter": 29, 
            "caption": "<b>II. Dobré skutky a zlé skutky</b>", 
            "refs": "", 
            "id": 1755, 
            "text": "<i>Mravně dobrý</i> skutek zároveň předpokládá, aby byl dobrý předmět, cíl i okolnosti. Špatný cíl pokazí jednání, i když jeho předmět je sám o sobě dobrý (jako modlitba a půst, „aby je lidé viděli“: Mt 6,5).</p><p>Předmět volby může sám zkazit celé jednání. Existují konkrétní způsoby chování, jako smilstvo, jejichž volba je vždy chybná, protože zahrnují zvrácenost vůle, to je mravní zlo.\n"
        }, 
        {
            "chapter": 29, 
            "caption": "", 
            "refs": "1789", 
            "id": 1756, 
            "text": "Je tedy chybné soudit mravnost lidských skutků jenom podle úmyslu, který jim dává podnět, nebo jen podle okolností (prostředí, společenský nátlak, donucování nebo nutnost jednat atd.), které tvoří jejich rámec. Jsou skutky, které samy o sobě a samy v sobě, nezávisle na okolnostech a úmyslech, jsou vždy naprosto nepřípustné vzhledem k závažnosti předmětu; takové jsou rouhání a křivá přísaha, vražda a cizoložství. Není dovoleno páchat zlo, aby z něho vzešlo nějaké dobro.\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1757, 
            "text": "<em>Předmět, úmysl a okolnosti tvoří tři „zdroje“ mravnosti lidských skutků.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1758, 
            "text": "<em>Zvolený předmět určuje mravní hodnotu úkonu vůle, nakolik rozum tento předmět poznává a posuzuje, zda je dobrý nebo špatný.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1759, 
            "text": "<em>„Nelze ospravedlnit špatnou činnost konanou s dobrým úmyslem (Sv. Tomáš Akvinský, Collationes in decem praeceptis, 6.).“ Cíl neospravedlňuje prostředky.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1760, 
            "text": "<em>Mravně dobrý skutek předpokládá, že je dobrý zároveň předmět, cíl i okolnosti.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1761, 
            "text": "<em>Jsou některé konkrétní způsoby chování, jejichž volba je vždy chybná, protože zahrnuje zvrácenost vůle, to je mravní zlo. Není dovoleno konat zlo, aby z toho vzešlo nějaké dobro.</em>\n"
        }, 
        {
            "chapter": 29, 
            "caption": "<b>5. ČLÁNEK</b><br>MRAVNOST VÁŠNÍ", 
            "refs": "", 
            "id": 1762, 
            "text": "Člověk se připravuje na blaženost svými svobodnými skutky: vášně nebo city, které zakouší, k tomu mohou příznivě uzpůsobovat a napomáhat.\n"
        }, 
        {
            "chapter": 29, 
            "caption": "<b>I. Vášně</b>", 
            "refs": "", 
            "id": 1763, 
            "text": "Výraz „vášeň“ patří ke křesťanskému dědictví. City nebo vášně označují emoce nebo hnutí citů, které pobízejí jednat nebo nejednat podle toho, co člověk cítí nebo si představuje jako dobré nebo jako špatné.\n"
        }, 
        {
            "chapter": 29, 
            "caption": "", 
            "refs": "368", 
            "id": 1764, 
            "text": "Vášně jsou přirozené složky lidské psychiky; zprostředkují přechod mezi smyslovým životem a životem ducha a zajišťují mezi nimi spojení. Náš Pán označuje srdce za zdroj, z něhož pochází hnutí vášní. (Srov. Mk 7,21.)\n"
        }, 
        {
            "chapter": 29, 
            "caption": "", 
            "refs": "", 
            "id": 1765, 
            "text": "Vášní je mnoho. Tou základní je láska vyvolaná přitažlivostí dobra. Láska vzbuzuje touhu po dobru, které člověk nemá, a naději dosáhnout je. Toto hnutí má svůj cíl v blahu a radosti z vlastnění dobra. Strach ze zla vyvolává nenávist, odpor a hrůzu z budoucího zla. Toto hnutí končí ve smutku nad přítomným zlem nebo ve hněvu, kterým se člověk proti zlu vzpírá.\n"
        }, 
        {
            "chapter": 29, 
            "caption": "", 
            "refs": "1704", 
            "id": 1766, 
            "text": "„Milovat, to znamená chtít něčí dobro.“ (Sv. Tomáš Akvinský, <i>Summa theologiae</i>, I—II, 26, 4.) Všechny ostatní city pramení z tohoto původního tíhnutí lidského srdce k dobru. Jen dobro je milováno (Srov. sv. Augustin, <i>De Trinitate</i>, 8, 3, 4.). „Vášně jsou zlé, je-li láska zlá, a dobré, je-li láska dobrá.“ (Sv. Augustin, <i>De civitate Dei</i>, 14, 7.)\n"
        }, 
        {
            "chapter": 29, 
            "caption": "<b>II. Vášně a mravní život</b>", 
            "refs": "1860", 
            "id": 1767, 
            "text": "Vášně samy o sobě nejsou ani dobré, ani špatné. Dostávají mravní hodnocení jen podle toho, jak skutečně závisí na rozumu a vůli. Vášně se označují jako dobrovolné, „buď proto, že je řídí vůle, anebo proto, že jim vůle neodporuje“ (Sv. Tomáš Akvinský, </>Summa theologiae</i>, I—II, 24, 1.). K dokonalosti mravního nebo lidského dobra patří, že jsou vášně řízeny rozumem. (Sv. Tomáš Akvinský, </>Summa theologiae</i>, I—II, 24, 3.)\n"
        }, 
        {
            "chapter": 29, 
            "caption": "", 
            "refs": "2005,1803,1865", 
            "id": 1768, 
            "text": "O mravnosti nebo svatosti člověka nerozhodují velké city; ty však jsou nevyčerpatelnou zásobárnou obrazů a náklonností, v nichž se mravní život projevuje. Vášně jsou mravně dobré, když přispívají k dobrému jednání; v opačném případě jsou zlé. Dobrá vůle zaměřuje k dobru a k blaženosti smyslová hnutí, která přejímá; zlá vůle podléhá nezřízeným vášním a jitří je. Vzněty a city mohou být převzaty do <i>ctností</i> nebo zvráceny na <i>neřesti</i>.\n"
        }, 
        {
            "chapter": 29, 
            "caption": "", 
            "refs": "", 
            "id": 1769, 
            "text": "V křesťanském životě koná Duch svatý své dílo tím, že uvádí do pohybu celou bytost, včetně jejích bolestí, jejích strachů a jejích smutků, jak je to zřejmé ve smrtelném zápase a v utrpení Pána. V Kristu mohou lidské city dosáhnout své dokonalosti v božské lásce a blaženosti.\n"
        }, 
        {
            "chapter": 29, 
            "caption": "", 
            "refs": "", 
            "id": 1770, 
            "text": "Mravní dokonalost spočívá v tom, že člověka nepodněcuje k dobru pouze vůle, nýbrž i smyslové zalíbení, podle následujících slov žalmu: „Mé srdce i mé tělo plesají vstříc živému Bohu!“ (Ž 84,3).\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1771, 
            "text": "<em>Výraz „vášně“ označuje náklonnosti nebo city. Prostřednictvím svých citových hnutí (emocí) člověk tuší dobro nebo má v podezření zlo.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1772, 
            "text": "<em>Hlavní vášně jsou láska a zášť, touha a strach, radost, smutek a hněv.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1773, 
            "text": "<em>Vášně, chápané jako hnutí smyslovosti, nejsou ani mravně dobré, ani mravně zlé. Mravně dobré nebo mravně zlé jsou tou měrou, jakou závisí, nebo nezávisí na rozumu a vůli.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1774, 
            "text": "<em>Vzněty (emoce) a city mohou být převzaty do ctností, nebo zvráceny na neřesti.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1775, 
            "text": "<em>Dokonalosti mravního dobra se dosahuje, když člověk není pobádán k dobru pouze vůlí, nýbrž i „srdcem“.</em>\n"
        }, 
        {
            "chapter": 29, 
            "caption": "<b>6. ČLÁNEK</b><br>MRAVNÍ SVĚDOMÍ", 
            "refs": "1954", 
            "id": 1776, 
            "text": "„V hlubinách svědomí odkrývá člověk zákon, který si sám neukládá, ale který musí poslouchat. Jeho hlas ho stále vybízí, aby miloval a konal dobro a vyhýbal se zlu, a když je třeba, promlouvá k sluchu jeho srdce … Neboť člověk má ve svém srdci zákon vepsaný Bohem ... Svědomí je nejtajnější střed a svatyně člověka; v ní je sám s Bohem, jehož hlas mu zaznívá v nitru.“ (2. vatikánský koncil, GS 16.)\n"
        }, 
        {
            "chapter": 29, 
            "caption": "<b>I. Soud svědomí</b>", 
            "refs": "1766,2071", 
            "id": 1777, 
            "text": "Mravní svědomí (Srov. Řím 2,14-16.) je v nitru člověka a ve vhodnou chvíli mu ukládá, aby konal dobro a vyhýbal se zlu. Soudí také každou konkrétní volbu tím, že ji schvaluje, je-li dobrá, nebo ji odsuzuje, je-li špatná (Srov. Řím 1,32.). Dosvědčuje svrchovanost pravdy ve vztahu k nejvyššímu. Dobru, jehož přitažlivost lidská osoba vnímá a jehož příkazy přijímá. Naslouchá-li moudrý člověk mravnímu svědomí, může slyšet mluvit Boha.\n"
        }, 
        {
            "chapter": 29, 
            "caption": "", 
            "refs": "1749", 
            "id": 1778, 
            "text": "Mravní svědomí je soud rozumu, kterým lidská osoba poznává mravní hodnotu konkrétního činu, který se chystá vykonat, který právě koná anebo vykonala. Člověk má ve všem, co říká a dělá, povinnost řídit se věrně tím, o čem ví, že je spravedlivé a správné. Člověk vnímá a poznává příkazy božského zákona prostřednictvím úsudku vlastního svědomí.</p><p><small>„Svědomí je zákon našeho ducha, který ho však přesahuje; zákon, který nám dává rozkazy, který ukazuje odpovědnost a povinnost, strach a naději ... je to posel toho, který k nám mluví zastřeně jak v přirozeném světě, tak ve světě milosti, poučuje nás a vede. Svědomí je první zástupce Krista.“ (John Henry Newman, <i>List do Norfolku</i>, 5.)</small>\n"
        }, 
        {
            "chapter": 29, 
            "caption": "", 
            "refs": "1886", 
            "id": 1779, 
            "text": "Pro každého je důležité být dostatečně usebraný, aby slyšel hlas svého svědomí a řídil se jím. Takové úsilí o <i>usebranost</i> je více než kdy jindy nezbytné proto, že život nás často uvádí do stavu, který nám brání v jakékoliv úvaze, zpytování nebo pohroužení se do sebe.</p><p><small>„Vrať se ke svému svědomí a ptej se ho ... Bratři, ponořte se do sebe a ve všem, co děláte, upírejte svůj pohled na svědka, na Boha.“ (Sv. Augustin, <i>In epistulam Johannis ad Parthos tractatus</i>, 8, 9.)</small>\n"
        }, 
        {
            "chapter": 29, 
            "caption": "", 
            "refs": "1806", 
            "id": 1780, 
            "text": "Důstojnost lidské osoby zahrnuje a vyžaduje <i>správné mravní svědomí</i>. Mravní svědomí zahrnuje vnímání zásad mravnosti („synderesis“), jejich uplatnění v okolnostech daných prostřednictvím praktického rozlišování důvodů a dober a konečně úsudek týkající se konkrétních skutků, které se mají vykonat nebo které už byly vykonány. Pravda o mravním dobru, vyjádřená zákonem rozumu, se prakticky a konkrétně poznává rozumným úsudkem svědomí. Člověk, jehož rozhodnutí jsou v souladu s rakovým úsudkem, se nazývá moudrý.\n"
        }, 
        {
            "chapter": 29, 
            "caption": "", 
            "refs": "1731", 
            "id": 1781, 
            "text": "Svědomí dovoluje vzít na sebe <i>odpovědnost</i> za vykonané skutky. Dopustí-li se člověk zla, správný úsudek svědomí v něm může zůstat svědkem všeobecné pravdivosti dobra a zároveň špatnosti jeho jednotlivé volby. Výrok soudu svědomí zůstává zárukou naděje a milosrdenství. Tím, že svědomí potvrzuje spáchanou vinu, vyzývá k prosbě o odpuštění, k dobru, které je třeba ještě vykonat, a ke ctnosti, kterou je třeba neustále s Boží milostí pěstovat.</p><p><small>„Podle toho poznáme, že jsme z pravdy, a to uklidní před ním naše svědomí, když by nám něco vyčítalo, neboť Bůh ví všechno dokonaleji a lépe než naše svědomí“ (1 Jan 3,19-20).</small>\n"
        }, 
        {
            "chapter": 29, 
            "caption": "", 
            "refs": "2106", 
            "id": 1782, 
            "text": "Člověk má právo jednat ve svědomí a svobodě, aby osobně udělal mravní rozhodnutí. Člověk nesmí být nucen, „aby jednal proti svému svědomí. Nesmí se mu však ani zabraňovat, aby jednal podle svého svědomí, především ve věcech náboženských“. (2. vatikánský koncil, DH 3.)\n"
        }, 
        {
            "chapter": 29, 
            "caption": "<b>II. Výchova svědomí</b>", 
            "refs": "2039", 
            "id": 1783, 
            "text": "Svědomí musí být vychováváno a mravní soud osvěcován. Dobře vychované svědomí je správné a pravdivé. Vytváří své úsudky podle rozumu, ve shodě s pravým dobrem, které chce moudrost Stvořitele. Výchova svědomí je nezbytná pro lidské bytosti vystavené záporným vlivům a hříchem pokoušené k tomu, aby dávaly přednost vlastnímu úsudku a odmítaly učení předložené autoritou církve.\n"
        }, 
        {
            "chapter": 29, 
            "caption": "", 
            "refs": "1742", 
            "id": 1784, 
            "text": "Výchova svědomí je celoživotní úkol. Už od prvních let vede dítě k poznání a praktickému uplatňování vnitřního zákona, jak jej poznává mravní svědomí. Moudrá výchova učí ctnostem; chrání před strachem nebo z něho léčí, léčí také ze sobectví a z pýchy, z hořkých pocitů viny a z hnutí samolibosti, která pocházejí z lidských slabostí a vin. Výchova svědomí zaručuje svobodu a plodí pokoj v srdci.\n"
        }, 
        {
            "chapter": 29, 
            "caption": "", 
            "refs": "890", 
            "id": 1785, 
            "text": "Při výchově svědomí je světlem pro naši cestu Boží slovo; je třeba, abychom si ho přisvojili ve víře a v modlitbě a uvedli ho do praxe. Je také nutné zpytovat své svědomí s pohledem na kříž Páně. Jsou nám oporou dary Ducha svatého, pomáhají nám svědectví a rady druhých a vede nás učení předkládané autoritou církve. (Srov. 2. vatikánský koncil, DH 14.)\n"
        }, 
        {
            "chapter": 29, 
            "caption": "<b>III. Volit podle svědomí</b>", 
            "refs": "", 
            "id": 1786, 
            "text": "Je-li svědomí postaveno před mravní volbu, může dát jak správný úsudek ve shodě s rozumem a s Božím zákonem, tak i naopak mylný úsudek, kterým se od nich vzdálí.\n"
        }, 
        {
            "chapter": 29, 
            "caption": "", 
            "refs": "1955", 
            "id": 1787, 
            "text": "Člověk někdy musí čelit situacím, v nichž mravní úsudek není tak jistý a rozhodnutí je obtížené. Musí však vždy hledat to, co je spravedlivé a dobré, a rozeznávat Boží vůli vyjádřenou Božím zákonem.\n"
        }, 
        {
            "chapter": 29, 
            "caption": "", 
            "refs": "1806", 
            "id": 1788, 
            "text": "Za tím účelem se člověk snaží vykládat své zkušenosti a znamení časů za pomoci ctnosti moudrosti, rady prozíravých osob, Ducha svatého a jeho darů.\n"
        }, 
        {
            "chapter": 29, 
            "caption": "", 
            "refs": "1756,1970,1827,1971", 
            "id": 1789, 
            "text": "Některá pravidla platí v každém případě:<br>— Nikdy není dovoleno konat zlo, aby z něj vzešlo dobro.<br>— „Zlaté pravidlo“: „Co tedy chcete, aby lidé dělali vám, to všechno i vy dělejte jim“ (Mt 7,12)(Srov. Lk 6,31; Tob 4,15.).<br>— Láska jde vždycky cestou respektování bližního a jeho svědomí. „Když ... takovým způsobem hřešíte proti bratřím a zraňujete jejich slabé svědomí, hřešíte proti Kristu“ (1 Kor 8,12). „V tom případě je lepší ... nedělat nic takového, co působí tvému bratru pohoršení“ (Řím 14,21).\n"
        }, 
        {
            "chapter": 29, 
            "caption": "<b>IV. Mylný úsudek</b>", 
            "refs": "", 
            "id": 1790, 
            "text": "Člověk má vždy poslouchat úsudek vlastního svědomí, pokud je jistý. Kdyby člověk vědomě jednal proti takovému úsudku, sám by se odsoudil. Stává se však, že mravní svědomí je v nevědomosti a vynáší mylné úsudky o činech, které je třeba vykonat nebo které už byly vykonány.\n"
        }, 
        {
            "chapter": 29, 
            "caption": "", 
            "refs": "1704", 
            "id": 1791, 
            "text": "Tato nevědomost se může často přičítat osobní odpovědnosti. Dochází k tomu tehdy, „když se člověk málo stará o hledání pravdy a dobra a jeho svědomí se vlivem návyku na hřích ponenáhlu stává téměř slepým“ (2. vatikánský koncil, GS 16.). V takových případech je osoba vinna zlem, které páchá.\n"
        }, 
        {
            "chapter": 29, 
            "caption": "", 
            "refs": "133", 
            "id": 1792, 
            "text": "U kořene takových úchylek úsudku v mravním jednání může být neznalost Krista a jeho evangelia, špatné příklady druhých, zotročení vášněmi, dovolávání se špatně chápané nezávislosti svědomí, odmítání autority církve a jejího učení, chybějící vůle k obrácení a nedostatek lásky.\n"
        }, 
        {
            "chapter": 29, 
            "caption": "", 
            "refs": "1860", 
            "id": 1793, 
            "text": "Je-li naopak nevědomost nepřekonatelná nebo mravní subjekt není odpovědný za mylný úsudek, zlý čin, kterého se takto smýšlející osoba dopustila, jí nemůže být přičítán. Přesto však zůstává zlo, útrapy, nepořádek. Je tedy třeba se snažit o očistu mravního svědomí od jeho omylů.\n"
        }, 
        {
            "chapter": 29, 
            "caption": "", 
            "refs": "1751", 
            "id": 1794, 
            "text": "Dobré a čisté svědomí je osvěcováno opravdovou vírou. Láska totiž vyvěrá zároveň „z čistého srdce, z dobrého svědomí a opravdové víry“ (1 Tim 1,5)(Srov. 1 Tim 3,9; 2 Tim 1,3; 1 Petr 3,21; Sk 24,16.).</p><p><small>„Čím více tedy převládá správné svědomí, tím více ustupují jednotlivci a skupiny od slepé libovůle a snaží se podřídit objektivním mravním normám.“ (2. vatikánský koncil, GS 16.)</small>\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1795, 
            "text": "<em>„Svědomí je nejtajnější střed a svatyně člověka; v ní je sám s Bohem, jehož hlas mu zaznívá v nitru.“ (2. vatikánský koncil, GS 16.)</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1796, 
            "text": "<em>Mravní svědomí je úsudek rozumu, kterým lidská osoba poznává mravní hodnotu konkrétního činu.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1797, 
            "text": "<em>Pro člověka, který spáchal zlo, zůstává výrok vlastního svědomí zárukou obrácení a naděje.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1798, 
            "text": "<em>Dobře vychované svědomí je správné a pravdivé. Vytváří své úsudky podle rozumu, v souladu s pravým dobrem, jak je chce moudrost Stvořitele. Každý musí používat vhodných prostředků k výchově vlastního svědomí.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1799, 
            "text": "<em>Tváří v tvář mravní volbě může svědomí dát jak správný úsudek v souladu s rozumem a Božím zákonem, tak naopak mylný úsudek, kterým se od nich vzdálí.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1800, 
            "text": "<em>Člověk má vždy poslouchat úsudek svého svědomí, pokud je jistý.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1801, 
            "text": "<em>Mravní svědomí může zůstávat v nevědomosti a činit mylné úsudky. Taková nevědomost a její omyly nejsou vždy prosty viny.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1802, 
            "text": "<em>Boží slovo je světlem pro naše kroky. Musíme si je ve víře a v modlitbě přivlastňovat a uvádět je do praxe. Takovým způsobem se vychovává mravní svědomí.</em>\n"
        }, 
        {
            "chapter": 29, 
            "caption": "<b>7. ČLÁNEK</b><br>CTNOSTI", 
            "refs": "", 
            "id": 1803, 
            "text": "„Konečně, bratři, mějte zájem o všechno, co je pravdivé, co je čestné, co je spravedlivé, co je nevinné, co je milé, co slouží dobré pověsti, a o každou zdatnost nebo (činnost, která si zasluhuje) chvály“ (Flp 4,8).</p><p>Ctnost je trvalá a pevná dispozice konat dobro. Dovoluje člověku nejen konat dobré skutky, nýbrž i vydávat ze sebe to nejlepší. Ctnostná osoba všemi svými smyslovými i duchovními silami směřuje k dobru, hledá je a volí v konkrétním jednání.</p><p><small>„Ctnostný život spočívá v tom, že se stáváme podobnými Bohu.“ (Sv. Řehoř z Nyssy, <i>Orationes de beatitudinibus</i>, 1: PG 44, 1200D.)</small>\n"
        }, 
        {
            "chapter": 29, 
            "caption": "<b>I. Lidské ctnosti</b>", 
            "refs": "2500,1827", 
            "id": 1804, 
            "text": "Lidské ctnosti jsou pevné postoje, ustálené sklony, trvale nabyté dokonalosti rozumu a vůle, které řídí naše skutky, vnášejí řád do našich vášní a usměrňují naše chování podle rozumu a víry. Jejich plodem je snadnost, sebeovládání a radost při úsilí o mravně dobrý život. Ctnostný člověk je ten, který svobodně koná dobro. Mravních ctností se dosahuje lidským úsilím. Jsou to plody i zárodky mravně dobrých skutků; uzpůsobují všechny mohutnosti lidské bytosti k tomu, aby vstoupila do společenství božské lásky.\n"
        }, 
        {
            "chapter": 29, 
            "caption": "ZÁKLADNÍ CTNOSTI", 
            "refs": "", 
            "id": 1805, 
            "text": "Základní funkci v mravním životě mají čtyři ctnosti, které se proto nazývají „základní neboli kardinální“. Jsou to: moudrost, spravedlnost, statečnost a mírnost. Všechny ostatní ctnosti jsou seskupeny okolo těchto základních ctností. „A když někdo miluje spravedlnost, plodem jejích námah jsou ctnosti, poněvadž ona učí mírnosti a opatrnosti, spravedlnosti i statečnosti“ (Mdr 8,7). Tyto ctnosti jsou chváleny na mnoha místech Písma pod jinými jmény.\n"
        }, 
        {
            "chapter": 29, 
            "caption": "", 
            "refs": "1788,1780", 
            "id": 1806, 
            "text": "<i>Moudrost</i> je ctnost, která dává praktickému rozumu schopnost, aby v každé situaci rozeznal, co je naše pravé dobro, a zvolil přiměřené prostředky k jeho konání. Člověk „rozvážný dává pozor na své kroky“ (Př 14,15). „Ovládejte se tedy a (na věci) se dívejte střízlivě, (abyste se mohli věnovat) modlitbě“ (1 Petr 4,7). Moudrost je „správné pravidlo jednání“, píše sv. Tomáš (Sv. Tomáš Akvinský, <i>Summa theologiae</i>, II—II, 47, 2.), dovolávaje se Aristotela. Moudrost se nesměšuje s bázlivostí nebo strachem, ani s dvojakostí nebo přetvářkou. Nazývá se „auriga virtutum“, vozatajem ctností, poněvadž řídí ostatní ctnosti a dává jim pravidla i míru. Právě moudrost bezprostředně řídí úsudek svědomí. Moudrý člověk rozhodne a uspořádá své chování podle toho úsudku. Díky ctnosti moudrosti uplatňuje mravní zásady v jednotlivých případech, aniž bychom se mýlili, a překonáváme pochybnosti, týkající se dobra, které máme vykonat, nebo zla, kterému se máme vyhnout.\n"
        }, 
        {
            "chapter": 29, 
            "caption": "", 
            "refs": "2095,2401", 
            "id": 1807, 
            "text": "<i>Spravedlnost</i> je mravní ctnost, která se zakládá na vytrvalé a pevné vůli dávat Bohu a bližnímu to, co jim patří. Spravedlnost vůči Bohu se nazývá „ctnost zbožnosti“. Spravedlnost vůči lidem uzpůsobuje člověka, aby respektoval práva každého a vytvářel v lidských vztazích soulad, který podporuje přiměřené vztahy k lidem a společnému dobru. Spravedlivý člověk, o němž posvátné knihy často mluví, se vyznačuje ustálenou přímostí svých myšlenek a správným chováním vůči bližnímu. „Nebudeš nadržovat nemajetnému ani brát ohled na mocného; budeš soudit svého bližního spravedlivě“ (Lv 19,15). „Vy, páni, dávejte otrokům, co se sluší a patří. Víte přece, že i vy máte Pána v nebi“ (Kol 4,1).\n"
        }, 
        {
            "chapter": 29, 
            "caption": "", 
            "refs": "2848,2473", 
            "id": 1808, 
            "text": "<i>Statečnost</i> je mravní ctnost, která při obtížích zabezpečuje pevnost a vytrvalost v úsilí o dobro. Posiluje rozhodnutí odporovat pokušení a překonávat překážky mravního života. Ctnost statečnosti dává schopnost přemáhat strach, a to i strach ze smrti, a čelit zkouškám a pronásledování. Dává odvahu k tomu, aby se člověk zřekl svého života a obětoval jej při obraně spravedlivé věci. „Hospodin je má síla a statečnost“ (Ž 118,14). „Ve světě budete mít soužení. Ale buďte dobré mysli. Já jsem přemohl svět“ (Jan 16,33).\n"
        }, 
        {
            "chapter": 29, 
            "caption": "", 
            "refs": "2341,2517", 
            "id": 1809, 
            "text": "<i>Mírnost</i> je mravní ctnost, která zmírňuje přitažlivost rozkoší a dává člověku schopnost vyrovnaně užívat stvořená dobra. Zabezpečuje vládu vůle nad pudy a udržuje touhy v mezích počestnosti. Mírná osoba zaměřuje své smyslové tužby k dobru, uchovává si zdravou rozvážnost, nejedná podle svého „pudu“ a „nenásleduje své choutky a vášně … svého srdce“ (Sir 5,2)(Srov. Sir 37,27-31.). Starý zákon často chválí mírnost: „Nedej se strhnout svými touhami, a drž na uzdě své choutky“ (Sir 18,30). V Novém zákoně je nazývána „umírněností“ nebo „střízlivostí“. Máme „v tomto nynějším věku žít rozvážně, spravedlivě a zbožně“ (Tit 2,12).</p><p><small>„Žít dobře není nic jiného než milovat Boha z celého srdce, z celé duše, celým svým jednáním. (Mírností) se mu prokazuje bezvýhradná láska, kterou nemůže zviklat žádná obtíž (v čemž se projevuje statečnost), láska, která poslouchá jen Boha (to je spravedlnost), která je bdělá v posuzování všeho, aby se ponenáhlu nevloudil klam nebo lest (to je prozíravost).“ (Sv. Augustin, <i>De moribus ecclesiae catholicae</i>, 1, 25, 46: PL 32, 1330-1331.)</small>\n"
        }, 
        {
            "chapter": 29, 
            "caption": "CTNOSTI A MILOST", 
            "refs": "1266", 
            "id": 1810, 
            "text": "Lidské ctnosti, nabyté výchovou, prostřednictvím vědomých úkonů a vytrvalostí v úsilí znovu a znovu obnovovaném, jsou Boží milostí očišťovány a povznášeny. S Boží pomocí utvrzují charakter a usnadňují konání dobra. Ctnostný člověk je šťasten, že je může uplatňovat v praxi.\n"
        }, 
        {
            "chapter": 29, 
            "caption": "", 
            "refs": "2015", 
            "id": 1811, 
            "text": "Pro člověka zraněného hříchem není snadné uchovat mravní rovnováhu. Dar spásy, který nám udělil Kristus, nám dává nezbytnou milost, abychom neustále usilovali o ctnosti. Každý musí stále prosit o tuto milost světla a síly, přijímat svátosti, spolupracovat s Duchem svatým, jednat podle jeho nabádání, milovat dobro a vystříhat se zla.\n"
        }, 
        {
            "chapter": 29, 
            "caption": "<b>II. Božské ctnosti</b>", 
            "refs": "2086-2094,2056-2058,1266", 
            "id": 1812, 
            "text": "Lidské ctnosti jsou zakořeněny v božských ctnostech, které uzpůsobují lidské mohutnosti pro účast na božském životě (Srov. 2 Petr 1,4.). Božské ctnosti se vztahují přímo k Bohu. Uschopňují křesťany, aby žili v důvěrném vztahu k Nejsvětější Trojici. Původem, důvodem i předmětem božských ctností je trojjediný Bůh.\n"
        }, 
        {
            "chapter": 29, 
            "caption": "", 
            "refs": "2008", 
            "id": 1813, 
            "text": "Božské ctnosti jsou základem, duší a charakteristickým rysem mravního jednání křesťana. Pronikají a oživují všechny mravní ctnosti. Bůh je vlévá do duše věřících, aby věřící byli schopni jednat jako jeho děti a zasloužit si věčný život. Božské ctnosti jsou zárukou přítomnosti a působení Ducha svatého ve schopnostech člověka. Božské ctnosti jsou tři: víra, naděje a láska. (Srov. 1 Kor 13,13.)\n"
        }, 
        {
            "chapter": 29, 
            "caption": "VÍRA", 
            "refs": "506", 
            "id": 1814, 
            "text": "Víra je božská ctnost, kterou věříme v Boha a ve všechno, co nám řekl a zjevil a co nám církev předkládá k věření, protože Bůh je pravda sama. Vírou se „člověk svobodně odevzdává Bohu“ (2. vatikánský koncil, DV 5.). Proto se věřící snaží poznat Boží vůli a plnit ji. „Spravedlivý bude živ z víry“ (Řím 1,17). Živá víra „se projevuje láskou“ (Gal 5,6).\n"
        }, 
        {
            "chapter": 29, 
            "caption": "", 
            "refs": "", 
            "id": 1815, 
            "text": "Dar víry zůstává v tom, kdo proti ní nezhřešil (Srov. tridentský koncil: DS 1544.). Avšak „víra bez skutků je mrtvá“ (Jak 2,26): není-li víra doprovázena nadějí a láskou, nespojuje věřícího plně s Kristem a nečiní z něho živý úd jeho těla.\n"
        }, 
        {
            "chapter": 29, 
            "caption": "", 
            "refs": "2471", 
            "id": 1816, 
            "text": "Kristův učedník si nemá jen uchovávat víru a žít z ní, nýbrž ji má i vyznávat, vydávat o ní nebojácně svědectví a šířit ji: „Všichni mají být připraveni vyznat Krista před lidmi a následovat ho cestou kříže v pronásledováních, která církvi nikdy nechybějí.“ (2. vatikánský koncil, LG 42; srov. DH, 14.) Služba a svědectví víry jsou nezbytné pro spásu: „Ke každému, kdo se ke mně přizná před lidmi, i já se přiznám před svým Otcem v nebi; ale každého, kdo mě před lidmi zapře, zapřu i já před svým Otcem v nebi“ (Mt 10,32-33).\n"
        }, 
        {
            "chapter": 29, 
            "caption": "NADĚJE", 
            "refs": "1024", 
            "id": 1817, 
            "text": "Naděje je božská ctnost, kterou toužíme po nebeském království a po věčném životě jako po svém štěstí tím, že důvěřujeme Kristovým příslibům a nespoléháme na své síly, ale na pomoc Ducha svatého. „Držme se pevně naděje, kterou vyznáváme, protože věrný je ten, kdo nám ten slib dal!“ (Žid 10,23). „Toho (svého Ducha) na nás vylil v hojnosti skrze našeho Spasitele Ježíše Krista, abychom — ospravedlněni jeho milostí — dostali jako dědictví vytoužený věčný život“ (Tit 3,6-7).\n"
        }, 
        {
            "chapter": 29, 
            "caption": "", 
            "refs": "27", 
            "id": 1818, 
            "text": "Ctnost naděje odpovídá na touhu po štěstí, kterou Bůh vložil do srdce každého člověka; přijímá očekávání, která podněcují lidskou činnost; očišťuje je a zaměřuje k nebeskému království; chrání před malomyslností; je oporou ve chvílích opuštěnosti; rozšiřuje srdce v očekávání věčné blaženosti. Vzpruha naděje chrání před sobectvím a vede k radosti z lásky.\n"
        }, 
        {
            "chapter": 29, 
            "caption": "", 
            "refs": "146", 
            "id": 1819, 
            "text": "Křesťanská naděje přejímá a přivádí k plnosti naději vyvoleného národa, která má svůj původ a svůj vzor v <i>Abrahámově naději</i> naplněné v Izákovi podle Božích příslibů a očištěné zkouškou oběti (Srov. Gn 17,4-8; 22,1-18.). „On přece doufal a uvěřil, že se stane otcem mnoha národů, protože mu bylo řečeno: ‘Tak četné bude tvé potomstvo’“ (Řím 4,18).\n"
        }, 
        {
            "chapter": 29, 
            "caption": "", 
            "refs": "1716,2772", 
            "id": 1820, 
            "text": "Křesťanská naděje se rozvíjí od počátku Ježíšova kázání při vyhlášení blahoslavenství. <i>Blahoslavenství</i> pozvedají naši naději k nebi jako k nové zaslíbení zemi; ukazují k ní cestu zkouškami, které čekají na Ježíšovy učedníky. Avšak pro zásluhy Ježíše Krista a jeho utrpení nás Bůh uchovává v „naději“, která „neklame“ (Řím 5,5). „(V této naději) máme bezpečnou a pevnou kotvu pro duši. Ona proniká až do samého vnitřku (nebeské velesvatyně), kam pro nás jako předchůdce vstoupil Ježíš“ (Žid 6,19-20). Je rovněž zbraní, která nás chrání v boji o spásu: „My však … buďme … odění pancířem víry a lásky a přilbou naděje ve spásu“ (1 Sol 5,8). Dává nám zakoušet radost i ve zkoušce: „V naději se radujte, v soužení buďte trpěliví“ (Řím 12,12). Naděje se projevuje a živí modlitbou, zvláště modlitbou Otče náš, která je souhrnem všeho, po čem nám dává naděje toužit.\n"
        }, 
        {
            "chapter": 29, 
            "caption": "", 
            "refs": "2016,1037", 
            "id": 1821, 
            "text": "Můžeme tedy mít naději na nebeskou slávu, kterou Bůh slíbil těm, kteří ho milují (Srov. Řím 8,28-30.) a konají jeho vůli (Srov. Mt 7,21.). Každý má za všech okolností doufat, že s Boží milostí vytrvá „až do konce“ (Srov. Mt 10,22; srov. tridentský koncil: DS 1541.) a dosáhne nebeské radosti jako věčné Boží odměny za dobré skutky vykonané s Kristovou milostí. Církev se modlí v naději, aby „všichni lidé došli spásy“ (1 Tim 2,4). Dychtí po tom, aby byla spojena s Kristem, svým ženichem v nebeské slávě:</p><p><small>„Doufej, má duše, doufej. Neznáš dne ani hodiny. Pozorně bdi, všechno pomíjí v jediném závanu, ačkoliv tvá netrpělivost může učinit nejistým, co je jisté, a dlouhým i velmi krátký čas. Pomysli na to, že čím více budeš bojovat, tím více zakusíš lásky, kterou máš ke svému Bohu, a tím více se budeš jednoho dne těšit ze svého miláčka, ve štěstí a ve vytržení, která nikdy nebudou mít konce.“ (Sv. Terezie od Ježíše, <i>Exclamaciones del alma a Dios /Zvolání duše k Bohu/</i> 15,3.)</small>\n"
        }, 
        {
            "chapter": 29, 
            "caption": "LÁSKA", 
            "refs": "1723", 
            "id": 1822, 
            "text": "Láska je božská ctnost, kterou milujeme Boha nade všechno pro něho samého a svého bližního jako sebe z lásky k Bohu.\n"
        }, 
        {
            "chapter": 29, 
            "caption": "", 
            "refs": "1970", 
            "id": 1823, 
            "text": "Ježíš učinil z lásky <i>nové přikázání</i> (Srov. Jan 13,34.). Protože miloval své „až do krajnosti“ (Jan 13,1), projevuje lásku, kterou dostává od Otce. Když se učedníci navzájem milují, napodobují Ježíšovu lásku, kterou od něho dostávají. Proto Ježíš říká: „Jako Otec miloval mne, tak já jsem miloval vás. Zůstaňte v mé lásce“ (Jan 15,9). A ještě: „To je mé přikázání: Milujte se navzájem, jak jsem já miloval vás“ (Jan 15,12).\n"
        }, 
        {
            "chapter": 29, 
            "caption": "", 
            "refs": "735", 
            "id": 1824, 
            "text": "Láska, plod Ducha a plnost zákona, zachovává přikázání Boha i jeho Syna, Ježíše Krista: „Zůstaňte v mé lásce. Zachováte-li moje přikázání, zůstanete v mé lásce“ (Jan 15,9-10). (Srov. Mt 22,40; Řím 13,8-10.)\n"
        }, 
        {
            "chapter": 29, 
            "caption": "", 
            "refs": "604", 
            "id": 1825, 
            "text": "Ježíš umřel z lásky k nám, když jsme byli ještě „nepřáteli“ (Řím 5,10). Pán nás žádá, abychom milovali jako on, dokonce i své <i>nepřátele</i> (Srov. Mt 5,44.), abychom se stali bližním i toho nejvzdálenějšího (Srov. Lk 10,27-37.), abychom milovali děti (Srov. Mk 9,37.) a chudé jako jeho samého (Srov. Mt 25,40.45.).</p><p><small>Apoštol Pavel vytvořil nedostižný obraz lásky: „Láska je shovívavá, láska je dobrosrdečná, nezávidí, láska se nevychloubá, nenadýmá, nedělá, co se nepatří, nemyslí jen a jen na sebe, nerozčiluje se, zapomíná, když jí někdo ublíží, má zármutek, když se dělá něco špatného, ale raduje se, když lidé žijí podle pravdy. (Láska) všechno omlouvá, všemu věří, nikdy nad ničím nezoufá, všecko vydrží“ (1 Kor 13,4-7).</small>\n"
        }, 
        {
            "chapter": 29, 
            "caption": "", 
            "refs": "", 
            "id": 1826, 
            "text": "„Lásky však kdybych neměl, nejsem nic,“ říká ještě apoštol. A všechny výsady, služba, dokonce i ctnosti ... bez lásky „nic neprospějí“ (Srov. 1 Kor 13,1-3.). Láska je nejdůležitější ze všech ctností. Je první božskou ctností: „Nyní trvá víra, naděje a láska, tato trojice. <i>Ale největší z nich je láska</i>“ (1 Kor 13,13).\n"
        }, 
        {
            "chapter": 29, 
            "caption": "", 
            "refs": "815,826", 
            "id": 1827, 
            "text": "Cvičení se ve všech ctnostech je oživováno a podněcováno láskou. Ta totiž je „svorník dokonalosti“ (Kol 3,14); je <i>formou ctností</i>; člení je a dává jim řád; je zdrojem i cílem jejich prožívání v křesťanské praxi. Božská ctnost lásky zaručuje a tříbí naši lidskou schopnost milovat. Povznáší ji k nadpřirozené dokonalosti božské lásky.\n"
        }, 
        {
            "chapter": 29, 
            "caption": "", 
            "refs": "1972", 
            "id": 1828, 
            "text": "Vede-li křesťan mravný život oživovaný láskou, dává mu to duchovní svobodu Božích dětí. Nestojí před Bohem jako otrok, plný otrockého strachu, ani jako námezdník shánějící plat, ale jako syn, který odpovídá na lásku toho, který nás „miloval dříve“ (1 Jan 4,19).</p><p><small>„Buď se odvrátíme od zla ze strachu před trestem a jsme v postavení otroka, nebo se dáme strhnout vyhlídkou na odměnu a jsme podobní námezdným dělníkům. Nebo posloucháme pro dobro samo a z lásky k tomu, který přikazuje, abychom poslouchali ... a tehdy jsme v postavení synů.“ (Sv. Basil z Cesareje, <i>Regulae fusius tractatae</i>, prol. 3: PG 31, 896B.)</small>\n"
        }, 
        {
            "chapter": 29, 
            "caption": "", 
            "refs": "2540", 
            "id": 1829, 
            "text": "Plody lásky jsou radost, pokoj a milosrdenství; láska vyžaduje velkodušnost a bratrské napomínání; je vlídností; vzbuzuje vzájemnost, projevuje se nezištností a štědrostí; je přátelstvím a společenstvím.</p><p><small>„Dovršením všech našich děl je láska. To je náš cíl; kvůli němu běžíme, běžíme k této metě; až tam dorazíme, najdeme tam odpočinutí.“ (Sv. Augustin, <i>In epistulam Johannis ad Parthos tractatus</i>, 10,4.)</small>\n"
        }, 
        {
            "chapter": 29, 
            "caption": "<b>III. Dary a plody Ducha svatého</b>", 
            "refs": "", 
            "id": 1830, 
            "text": "Oporou mravního života křesťana jsou dary Ducha svatého. Jsou to trvalé dispozice, které příznivě uzpůsobují člověka, aby byl ochoten jednat podle hnutí Ducha svatého.\n"
        }, 
        {
            "chapter": 29, 
            "caption": "", 
            "refs": "1266,1299", 
            "id": 1831, 
            "text": "Je sedm darů Ducha svatého; jsou to: moudrost, rozum, rada, síla, umění, zbožnost a bázeň Boží. Ve své plnosti přísluší Kristu, Davidovu Synu (Srov. Iz 11,1-2.). Doplňují a přivádějí k dokonalosti ctnosti těch, kteří je přijímají. Činí věřící ochotnými pohotově poslechnout božských vnuknutí.</p><p><small> „Dobrotivý je tvůj Duch, ať mě vede rovným krajem“ (Ž 143,10).</small></p><p><small>„Neboť všichni, kdo se dávají vést Božím Duchem, jsou Boží synové ... Jsme-li však děti, jsme i dědici: dědici Boží a spoludědici Kristovi“ (Řím 8,14.17).</small>\n"
        }, 
        {
            "chapter": 29, 
            "caption": "", 
            "refs": "", 
            "id": 1832, 
            "text": "<i>Plody</i> Ducha jsou dokonalost, které v nás Duch svatý utváří jako prvotiny věčné slávy. Tradice církve jich vypočítává dvanáct: „láska, radost, pokoj, trpělivost, shovívavost, vlídnost, dobrota, mírnost, věrnost, tichost, zdrženlivost, čistota“ (Gal 5,22-23 Vulg.).\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1833, 
            "text": "<em>Ctnost je trvalá a pevná dispozice konat dobro.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1834, 
            "text": "<em>Lidské ctnosti jsou ustálené sklony rozumu a vůle, které řídí naše skutky, vnášejí řád do našich vášní a usměrňují naše chování podle rozumu a víry. Mohou být seskupeny kolem čtyř základních ctností, které jsou: moudrost, spravedlnost, statečnost a mírnost.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1835, 
            "text": "<em>Moudrost uzpůsobuje praktický rozum k tomu, aby za všech okolností rozeznával naše pravé dobro a volil přiměřené prostředky k jeho konání.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1836, 
            "text": "<em>Spravedlnost spočívá v trvalé a pevné vůli dávat Bohu a bližnímu to, co jim patří.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1837, 
            "text": "<em>Statečnost zajišťuje rozhodnost v obtížích a vytrvalost v úsilí o dobro.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1838, 
            "text": "<em>Mírnost zmírňuje přitažlivost smyslových rozkoší a činí nás schopnými vyrovnaně užívat stvořená dobra.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1839, 
            "text": "<em>Mravní ctnosti rostou výchovou, vědomými úkony a vytrvalým úsilím. Boží milost je očišťuje a povznáší.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1840, 
            "text": "<em>Božské ctnosti příznivě uzpůsobují křesťany, aby žili v důvěrném vztahu k Nejsvětější Trojici. Původem, důvodem i předmětem božských ctností je Bůh poznávaný vírou, Bůh, v něhož doufáme a kterého milujeme pro něho samého.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1841, 
            "text": "<em>Božské ctnosti jsou tři: víra, naděje a láska (Srov. 1 Kor 13,13.). Pronikají a oživují všechny mravní ctnosti.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1842, 
            "text": "<em>Vírou věříme v Boha ve všechno, co zjevil a co církev předkládá k věření.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1843, 
            "text": "<em>Nadějí toužíme a s pevnou důvěrou očekáváme od Boha věčný život a milosti, abychom si tento život zasloužili.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1844, 
            "text": "<em>Láskou milujeme Boha nade vše a svého bližního z lásky k Bohu jako sebe. Neboť láska „je svorník dokonalosti“ (Kol 3,14) a je formou všech ctností.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1845, 
            "text": "<em>Sedm darů Ducha svatého, které dostávají křesťané, jsou: moudrost, rozum, rada, síla, umění, zbožnost a bázeň Boží.</em>\n"
        }, 
        {
            "chapter": 29, 
            "caption": "<b>8. ČLÁNEK</b><br>HŘÍCH<br><b>I. Milosrdenství a hřích</b>", 
            "refs": "430,1365", 
            "id": 1846, 
            "text": "Evangelium nám v Ježíši Kristu zjevuje milosrdenství Boha vůči hříšníkům (Srov. Lk 15.). Anděl to oznamuje Josefovi: „Dáš mu jméno Ježíš; on totiž spasí svůj lid od hříchů“ (Mt 1,21). Totéž lze říci o eucharistii, svátosti vykoupení: „Neboť to je má krev (nové) smlouvy, která se prolévá za všechny na odpuštění hříchů“ (Mt 26,28).\n"
        }, 
        {
            "chapter": 29, 
            "caption": "", 
            "refs": "387,1455", 
            "id": 1847, 
            "text": "„Bůh, který nás stvořil bez nás, nechtěl nás spasit bez nás.“ (Sv. Augustin, <i>Sermones</i>, 169, 11, 13: PL 38, 923.) Přijmout jeho milosrdenství od nás vyžaduje, abychom přiznali své viny. „Řekneme-li, že hřích nemáme, klameme sami sebe a není v nás pravda. Když však uznáme, (že se dopouštíme) hříchů, on nám hříchy odpustí a očistí nás od všeho špatného, protože věrně plní, co slíbil, a protože je spravedlivý“ (1 Jan 1,8-9).\n"
        }, 
        {
            "chapter": 29, 
            "caption": "", 
            "refs": "385,1433", 
            "id": 1848, 
            "text": "Jak tvrdí svatý Pavel: „Kde se však rozmnožil hřích, tam se v míře ještě daleko štědřejší ukázala milost.“ (Řím 5,20). Aby milost vykonala své dílo, musí odhalit hřích, aby se obrátila naše srdce a dala nám „ospravedlnění, které vede k věčnému životu skrze Ježíše Krista, našeho Pána“ (Řím 5,21). Jako lékař, který vyšetřuje ránu, než ji začne léčit, tak Bůh vrhá svým Slovem a svým Duchem na hřích jasné světlo.</p><p><small>„Obrácení vyžaduje, ‘přesvědčení o hříchu’, obsahuje v sobě vnitřní soud svědomí, a poněvadž ten je potvrzením působení Ducha pravdy v nitru člověka, stane se současně novým začátkem darování milosti a lásky: ‘Přijměte Ducha svatého’. Takto objevujeme v ‘usvědčení ze hříchu’ <i>dvojí darování</i>: dar pravdy ve svědomí a dar jistoty o vykoupení. Duch pravdy je Přímluvce.“ (Jan Pavel II., encyklika <i>Dominům et Vivificantem</i>, 31.)</small>\n"
        }, 
        {
            "chapter": 29, 
            "caption": "<b>II. Definice hříchu</b>", 
            "refs": "311,1952", 
            "id": 1849, 
            "text": "Hřích je provinění proti rozumu, pravdě a správnému svědomí; je to přestupek proti pravé lásce k Bohu a bližnímu způsobený zvráceným lpěním na určitých věcech. Hřích zraňuje lidskou přirozenost a vážně narušuje lidskou solidaritu. Byl definován jako „slovo, skutek nebo touha proti věčnému zákonu“. (Sv. Augustin, <i>Contra Faustum manichaeum</i>, 22, 27: PL 42, 418; sv. Tomáš Akvinský, <i>Summa theologiae</i>, I—II, 71, 6.)\n"
        }, 
        {
            "chapter": 29, 
            "caption": "", 
            "refs": "1440,397,615", 
            "id": 1850, 
            "text": "Hřích je urážka Boha: „Proti tobě samému jsem zhřešil, spáchal jsem, co je před tebou zlé“ (Ž 51,6). Hřích se vzpírá Boží lásce k nám a oddaluje od ní naše srdce. Je neposlušností jako prvotní hřích, je vzpourou proti Bohu, protože člověk chce být „jako Bůh“ (Gn 3,5) tím, že zná a stanoví, co je dobré a co je zlé. Hřích je tedy „sebeláska až k pohrdání Bohem“ (Sv. Augustin, <i>De civitate Dei</i>, 14, 28.). Kvůli takovému pyšnému sebevyvyšování je hřích pravým opakem poslušnosti Ježíše, který uskutečňuje spásu. (Srov. Flp 2,6-9.)\n"
        }, 
        {
            "chapter": 29, 
            "caption": "", 
            "refs": "598,616,2746", 
            "id": 1851, 
            "text": "A právě v utrpení, v němž byl hřích přemožen Kristovým milosrdenstvím, ukáže hřích ve svrchované míře svou násilnost a svou mnohotvárnost: nevěra, vražedná zášť, odmítnutí a posměch ze strany předáků i lidu, zbabělost Piláta a krutost vojáků, Jidášova zrada, tak tíživá pro Ježíše, Petrovo zapření, opuštění učedníky. Nicméně právě v hodině temnot a vlády knížete tohoto světa (Srov. Jan 14,30.) se Kristova oběť skrytě stává pramenem, z něhož bude nevyčerpatelně vyvěrat odpuštění našich hříchů.\n"
        }, 
        {
            "chapter": 29, 
            "caption": "<b>III. Rozmanitost našich hříchů</b>", 
            "refs": "", 
            "id": 1852, 
            "text": "Rozmanitost hříchů je veliká. Písmo uvádí několik seznamů hříchů. List ke Galaťanům staví skutky těla proti ovoci Ducha: „K jakým skutkům vede tělo, je všeobecně známo. Je to: smilstvo, nečistota, chlípnost, modloslužba, čarodějnictví, nepřátelství, sváry, žárlivost, hněvy, ctižádost, nesvornost, stranictví, závist, opilství, hýření a jiné takové věci. Řekl jsem vám to už dříve a říkám to (ještě jednou): lidé, kteří takovéto věci dělají, nebudou mít podíl v Božím království“ (Gal 5,19-21). (Srov. Řím 1,28-32; 1 Kor 6,9-10; Ef 5,3-5; Kol 3,5-9; 1 Tim 1,9-10; 2 Tim 3,2-5.)\n"
        }, 
        {
            "chapter": 29, 
            "caption": "", 
            "refs": "1751,2067,368", 
            "id": 1853, 
            "text": "Hříchy lze rozdělovat podle jejich předmětu, jako se to dělá u každého lidského skutku, nebo podle ctností, jejichž jsou opakem, ať už přemírou nebo nedostatkem, anebo podle přikázání, proti nimž se staví. Lze je také rozdělit podle toho, zda se týkají Boha, bližního nebo nás samých; mohou se rozlišovat duchovní a tělesné hříchy, nebo také hříchy myšlením, slovem, skutkem a opomenutím. Podle Pánova učení je kořen hříchu v srdci člověka, v jeho svobodné vůli. „Neboť ze srdce vystupují špatné myšlenky, vraždy, cizoložství, smilství, krádeže, křivá svědectví, rouhání. To jsou věci, které člověka poskvrňují“ (Mt 15,19-20). Srdce je sídlem lásky, zdroj dobrých a čistých skutků, které jsou hříchem zraňovány.\n"
        }, 
        {
            "chapter": 29, 
            "caption": "<b>IV. Závažnost hříchu: smrtelný a všední hřích</b>", 
            "refs": "", 
            "id": 1854, 
            "text": "Je vhodné hodnotit hříchy podle jejich závažnosti. V tradici církve se prosadilo rozlišování mezi smrtelným a všedním hříchem, které je nastíněno již v Písmu (Srov. 1 Jan 5,16-17.). Zkušenost lidí toto rozlišení potvrzuje.\n"
        }, 
        {
            "chapter": 29, 
            "caption": "", 
            "refs": "1395", 
            "id": 1855, 
            "text": "<i>Smrtelný hřích</i> ničí v srdci člověka lásku těžkým porušením Božího zákona; odvrací člověka od Boha, který je jeho posledním cílem a jeho blažeností, a to tím, že dává přednost nižšímu dobru před ním.</p><p><i>Všední hřích</i> ponechává lásku „naživu“, ačkoliv ji uráží a zraňuje.\n"
        }, 
        {
            "chapter": 29, 
            "caption": "", 
            "refs": "1446", 
            "id": 1856, 
            "text": "Protože smrtelný hřích v nás zasahuje životní zdroj, kterým je láska, vyžaduje náprava nový zásah Božího milosrdenství a obrácení srdce, které se obvykle uskutečňuje ve svátosti pokání.</p><p><small>„Jestliže se vůle zaměří na nějakou věc, která sama sebou odporuje lásce, jež nás směruje k poslednímu cíli, už tím se hřích stává smrtelným, ... ať už je namířen proti Boží lásce, jako např. rouhání, křivá přísaha, nebo proti lásce k bližnímu, jako např. vražda, cizoložství. Když se vůle hříšníka obrátí k nějaké věci, která v sobě nese nepořádek, ale není namířena proti lásce k Bohu nebo bližnímu, je to hřích všední, jako např. prázdná slova, nevhodný smích.“ (Sv. Tomáš Akvinský, <i>Summa theologiae</i>, I—II, 88, 2.)</small>\n"
        }, 
        {
            "chapter": 29, 
            "caption": "", 
            "refs": "", 
            "id": 1857, 
            "text": "Hřích se stává <i>smrtelným</i>, když při něm spolupůsobí tři podmínky: „Hříchem smrtelným je skutek, jehož předmětem je závažná látka ..., a jehož se někdo dopouští s plným vědomím a uváženým souhlasem.“ (Jan Pavel II., Apoštolská exhortace <i>Reconciliatio et paenitentia</i>, 17.)\n"
        }, 
        {
            "chapter": 29, 
            "caption": "", 
            "refs": "2072,2214", 
            "id": 1858, 
            "text": "<i>Závažná věc</i> je upřesněna deseti přikázáními podle odpovědi, kterou dal Ježíš bohatému mladíkovi: „Nezabiješ, nezcizoložíš, nepokradeš, nevydáš křivé svědectví, nebudeš podvádět, cti svého otce i matku“ (Mk 10,19). Závažnost hříchů je větší nebo menší: vražda je závažnější než krádež. Je třeba brát v úvahu také postižené osoby: násilí páchané na rodičích je samo sebou mnohem těžší, než násilí páchané na cizím člověku.\n"
        }, 
        {
            "chapter": 29, 
            "caption": "", 
            "refs": "1734", 
            "id": 1859, 
            "text": "Aby hřích byl smrtelný, musí ho člověk spáchat <i>s plným vědomím</i> a <i>s plným souhlasem</i>. Při páchání smrtelného hříchu se předpokládá poznání hříšnosti skutku a vědomí, že skutek odporuje Božímu zákonu. Kromě toho se vyžaduje dostatečně svobodný souhlas, aby rozhodnutí bylo opravdu osobní. Zaviněná nevědomost a tvrdost srdce (Srov. Mk 3,5-6; Lk 16,19-31.) nezmenšuje dobrovolný ráz hříchu, ale naopak jej ještě zvětšuje.\n"
        }, 
        {
            "chapter": 29, 
            "caption": "", 
            "refs": "1735,1767", 
            "id": 1860, 
            "text": "<i>Nezaviněná nevědomost</i> může zmírnit, ne-li zrušit odpovědnost za těžkou vinu. Předpokládá se však, že není nikdo, kdo by neznal zásady mravního zákona, které jsou vepsány do svědomí každého člověka. Hnutí smyslnosti, vášně mohou podobně oslabit dobrovolný a svobodný ráz viny; stejně jako vnější nátlak nebo patologické poruchy. Zlomyslně spáchaný hřích s úmyslnou volbou zla je však hřích nejtěžší.\n"
        }, 
        {
            "chapter": 29, 
            "caption": "", 
            "refs": "1472,1033", 
            "id": 1861, 
            "text": "Smrtelný hřích je zásadně v možnosti lidské svobody, stejně jako sama láska. Důsledkem smrtelného hříchu je ztráta lásky a posvěcující milosti, totiž stavu milosti. Není-li hřích napraven lítostí a Božím odpuštěním, způsobí vyloučení z Kristova království a věčnou smrt v pekle. Naše svoboda má vskutku moc udělat definitivní nezvratná rozhodnutí. Avšak úsudek o lidech musíme ponechat Boží spravedlnosti a milosrdenství, i když můžeme usoudit, že nějaký skutek je sám o sobě těžkým hříchem.\n"
        }, 
        {
            "chapter": 29, 
            "caption": "", 
            "refs": "", 
            "id": 1862, 
            "text": "Člověk se dopustí <i>lehkého hříchu</i>, nedodrží-li v nepříliš závažné věci míru, předepsanou mravním zákonem, nebo když neuposlechne mravního zákona v závažné věci, avšak bez plného vědomí nebo bez plného souhlasu.\n"
        }, 
        {
            "chapter": 29, 
            "caption": "", 
            "refs": "1394,1472", 
            "id": 1863, 
            "text": "Lehký hřích oslabuje lásku; projevuje nezřízenou náklonnost ke stvořeným věcem; je překážkou v pokroku duše při uskutečňování ctností a při konání mravního dobra; zasluhuje časné tresty. Úmyslný všední hřích, který zůstal bez lítosti, nás ponenáhlu disponuje ke spáchání smrtelného hříchu. Všední hřích neruší smlouvu s Bohem. Člověk ho může s Boží milostí napravit. Nezbavuje posvěcující milosti, přátelství s Bohem, lásky ani věčné blaženosti.“ (Jan Pavel II., Apoštolská exhortace <i>Reconciliatio et paenitentia</i>, 17.)</p><p><small>„Dokud člověk žije v těle, nemůže se úplně vyhnout hříchu, byť i jen lehkému. Přesto nesmíš tyto hříchy zlehčovat, i když se jim říká lehké. Považuješ je za nic, když je vážíš, ale jaká hrůza, když je počítáš! Mnoho lehkých věcí, dají-li se dohromady, tvoří jednu těžkou: mnoho kapek naplní řeku a mnoho zrnek tvoří hromadu. Jaká naděje tedy zbývá? Především jdi ke zpovědi ...“ (Sv. Augustin, <i>In epistulam Johannis ad Parthos tractatus</i>, 1. 6.)</small>\n"
        }, 
        {
            "chapter": 29, 
            "caption": "", 
            "refs": "2091,1037", 
            "id": 1864, 
            "text": "„Proto vám pravím, že každý hřích i rouhání bude lidem odpuštěno, ale rouhání proti Duchu svatému nebude odpuštěno“ (Mt 12,31)(Srov. Mk 3,29; Lk 12,10.). Boží milosrdenství nezná hranic, když však je někdo vědomě odmítá přijmout prostřednictvím kajícnosti, odmítá odpuštění vlastních hříchů a spásu nabídnutou Duchem svatým (Srov. Jan Pavel II., encyklika <i>Dominum et Vivificantem</i>, 46.). Taková zatvrzelost může vést k definitivní nekajícnosti a k věčnému zavržení.\n"
        }, 
        {
            "chapter": 29, 
            "caption": "<b>V. Šíření hříchu</b>", 
            "refs": "401,1768", 
            "id": 1865, 
            "text": "Hřích strhává ke hříchu; opakování týchž skutků plodí neřest. Z toho vyplývají zvrácené náklonnosti, které zatemňují svědomí a zkreslují konkrétní hodnocení dobra a zla. Takovým způsobem má hřích tendenci se šířit a upevňovat, ale nemůže zničit až do základů mravní cítění.\n"
        }, 
        {
            "chapter": 29, 
            "caption": "", 
            "refs": "2539", 
            "id": 1866, 
            "text": "Neřesti mohou být seřazeny souběžně s ctnostmi, jejichž jsou opakem, nebo mohou být spojeny s <i>hlavními hříchy</i>, které křesťanská zkušenost rozlišuje podle Jana Kassiána (Srov. sv. Jan Kassián, <i>Conlatio</i>, 5,2: PL 49, 611.) a svatého Řehoře Velikého (Srov. sv. Řehoř Veliký, <i>Moralia in Job</i>, 31, 45, 87: PL 76, 621A.). Nazývají se hlavní, protože plodí jiné hříchy, jiné neřesti. Jsou to: pýcha, lakomství, závist, hněv, smilstvo, nestřídmost, lenost nebo zahálčivost.\n"
        }, 
        {
            "chapter": 29, 
            "caption": "", 
            "refs": "2268", 
            "id": 1867, 
            "text": "Katechetická tradice také připomíná, že existují „<i>hříchy do nebe volající</i>“. Volají k nebi: krev Ábela (Srov. Gn 4,10.); sodomský hřích (Srov. Gn 18,20; 19,13.); nářek utiskovaného lidu v Egyptě (Srov. Ex 3,7-10.); nářek cizince, vdovy a sirotka (Srov. Ex 22,20-22.); nespravedlnost vůči zaměstnanci (najaté osobě — mzda). (Srov. Dt 24,14-15; Jak 5,4.)\n"
        }, 
        {
            "chapter": 29, 
            "caption": "", 
            "refs": "1738", 
            "id": 1868, 
            "text": "Hřích je osobní skutek. Kromě toho máme odpovědnost za hříchy, které spáchali jiní, když <i>při nich spolupracujeme</i>:<br>— když se na nich přímo a dobrovolně podílíme;<br>— když je nařídíme, když k nim radíme, když je chválíme nebo schvalujeme;<br>— když je neoznámíme nebo jim nezabráníme, jsme-li povinni to učinit;<br>— když chráníme ty, kteří páchají zlo.\n"
        }, 
        {
            "chapter": 29, 
            "caption": "", 
            "refs": "408,1887", 
            "id": 1869, 
            "text": "Tak hřích dělá z lidí spoluviníky druhých a působí, že mezi nimi vládne žádostivost, násilí a nespravedlnost. Hříchy vedou ke vzniku společenských poměrů a institucí, které jsou v protikladu k Boží dobrotě. „Struktury hříchu“ jsou výrazem a důsledkem osobních hříchů. Přivádějí své oběti k tomu, aby samy páchaly zlo. V analogickém smyslu vytvářejí „sociální hřích“. (Srov. Jan Pavel II., Apoštolská exhortace <i>Reconciliatio et paenitentia</i>, 16.)\n"
        }, 
        {
            "chapter": 29, 
            "caption": "<b>Souhrn</b>", 
            "refs": "", 
            "id": 1870, 
            "text": "<em>„Bůh totiž dopustil, že všichni upadli do neposlušnosti, aby všem prokázal milosrdenství“ (Řím 11,32).</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1871, 
            "text": "<em>Hřích je „slovo, skutek nebo touha proti věčnému zákonu“ (Sv. Augustin, <i>Contra Faustum manichaeum</i>, 22, 27: PL 42, 418; Sv. Tomáš Akvinský, <i>Summa theologiae</i>, I—II, 71, 6. ). Je to urážka Boha. Staví se proti Bohu neposlušnosti, která je protikladem Kristovy poslušnosti.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1872, 
            "text": "<em>Hřích je skutek proti rozumu. Zraňuje přirozenost člověka a vážně narušuje lidskou solidaritu.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1873, 
            "text": "<em>Kořen všech hříchů je v lidském srdci. Druhy hříchů a jejich závažnost se měří hlavně podle jejich předmětu.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1874, 
            "text": "<em>Spáchat smrtelný hřích znamená volit úmyslně, to je vědomě a dobrovolně, skutek, který je ve vážném protikladu k Božímu zákonu a k poslednímu cíli člověka. Smrtelný hřích v nás ničí lásku, bez níž je nemožná věčná blaženost. Když hříšník tohoto hříchu nelituje, odsuzuje se k věčné smrti.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1875, 
            "text": "<em>Všední hřích představuje mravní nepořádek, lze ho napravit láskou, kterou v nás tento hřích nechává „naživu“.</em>\n"
        }, 
        {
            "chapter": 29, 
            "caption": "", 
            "refs": "", 
            "id": 1876, 
            "text": "<em>Opakování hříchů, i všedních, plodí neřesti, mezi něž jsou zahrnuty i hlavní hříchy.</em>\n"
        }, 
        {
            "chapter": 30, 
            "caption": "", 
            "refs": "355", 
            "id": 1877, 
            "text": "Lidstvo je povoláno, aby učinilo zjevným obraz Boha a aby samo bylo přeměněno k obrazu jednorozeného Syna Otce. Toto povolání je osobní povahy, protože každý je povolán, aby vstoupil do božské blaženosti, ale zároveň se týká i lidského společenství jako celku.\n"
        }, 
        {
            "chapter": 30, 
            "caption": "<b>1. ČLÁNEK</b><br>OSOBA A SPOLEČNOST<br><b>I. Společenský ráz lidského povolání</b>", 
            "refs": "1702", 
            "id": 1878, 
            "text": "Všichni lidé jsou povoláni k témuž cíli, kterým je sám Bůh. Existuje jistá podobnost mezi jednotou božských osob a bratrstvím, které lidé mají mezi sebou vytvářet v pravdě a lásce (Srov. 2. vatikánský koncil: GS 24). Láska k bližnímu je neoddělitelná od lásky k Bohu.\n"
        }, 
        {
            "chapter": 30, 
            "caption": "", 
            "refs": "1936", 
            "id": 1879, 
            "text": "Lidská osoba potřebuje společenský život, který není jen něco přidaného, nýbrž je to požadavek její přirozenosti. Člověk rozvíjí své možnosti stykem s ostatními, vzájemnými službami a rozhovorem s bratřími a tak odpovídá na své povolání (Srov. 2. vatikánský koncil: GS 25).\n"
        }, 
        {
            "chapter": 30, 
            "caption": "", 
            "refs": "771", 
            "id": 1880, 
            "text": "<em>Společnost</em> je souhrn osob organicky spojených jednotícím principem, který každou z nich přesahuje. Společnost, jako shromáždění viditelné a zároveň duchovní, trvá v čase: je dědičkou minulosti a připravuje budoucnost. Díky ní se každý člověk stává „dědicem“ a dostává „hřivny“, které obohacují jeho osobnost a které mají přinášet plody (Srov. Lk 19,13.15). Právem má být každý oddán společenství, k němuž přísluší, a má si vážit představitelů pověřených starat se o obecné dobro.\n"
        }, 
        {
            "chapter": 30, 
            "caption": "", 
            "refs": "1929", 
            "id": 1881, 
            "text": "Každé společenství se definuje na základě svého cíle, a proto musí zachovávat svá zvláštní pravidla; přitom však „lidská osoba je a musí být počátkem, nositelem i cílem všech společenských institucí“ (2. vatikánský koncil: GS 25).\n"
        }, 
        {
            "chapter": 30, 
            "caption": "", 
            "refs": "1913", 
            "id": 1882, 
            "text": "Určitá společenství, jako rodina a občanská společnost, která odpovídají bezprostředněji přirozenosti člověka, jsou pro něho nutná. Aby se podporovala účast co největšího počtu osob na společenském životě, je třeba povzbuzovat vznik sdružení a institucí „s hospodářskými, kulturními, sociálními, sportovními, rekreačními, zájmovými a politickými cíli, a to jak v rámci [národního] společenství, tak na světové úrovni“ (Jan XXIII., encyklika Mater et magistra, 46). Taková „socializace“ vyjadřuje taktéž přirozený sklon lidských bytostí sdružovat se k dosažení cílů, které přesahují schopnosti jednotlivce, a rozvíjí osobní dary, zvláště ducha iniciativy a smysl pro odpovědnost, a napomáhá zajišťovat lidská práva (Srov. 2. vatikánský koncil: GS 25; Jan Pavel II., encyklika Centesimus annus, 16).\n"
        }, 
        {
            "chapter": 30, 
            "caption": "", 
            "refs": "2431", 
            "id": 1883, 
            "text": "Socializace přináší také nebezpečí. Příliš pronikavý zásah státu může ohrožovat svobodu a osobní iniciativu. Církev vypracovala zásadu nazývanou <em>„subsidiarita“</em>. Podle této zásady „nadřazená společnost nesmí zasahovat do vnitřního života podřízené společnosti tím, že by ji oloupila o její pravomoci. Má ji nanejvýš podporovat a pomáhat jí k tomu, aby sladila své jednání s jednáním ostatních společenských sil s ohledem na obecné blaho.“ (Jan Pavel II., encyklika Centesimus annus, 48; srov Pius XI., encyklika Quadragesimo anno)\n"
        }, 
        {
            "chapter": 30, 
            "caption": "", 
            "refs": "307,302", 
            "id": 1884, 
            "text": "Bůh si nechtěl vyhradit výkon všech mocí jen pro sebe. Přiděluje každému tvoru takovou roli, kterou je s to vykonávat podle schopností vlastních jeho přirozenosti. Tento způsob vlády má být napodobován ve společenském životě. Boží počínání při řízení světa, které svědčí o jeho velmi hluboké úctě k lidské svobodě, by mělo inspirovat moudrost těch, kteří vládnou lidským společenstvím. Mají si totiž počínat jako služebníci Boží prozřetelnosti.\n"
        }, 
        {
            "chapter": 30, 
            "caption": "", 
            "refs": "", 
            "id": 1885, 
            "text": "Zásada subsidiarity odporuje všem formám kolektivismu. Klade meze státním zásahům. Zaměřuje se na sladění vztahů mezi jednotlivci a společností. Směřuje k nastolení spravedlivého mezinárodního řádu.\n"
        }, 
        {
            "chapter": 30, 
            "caption": "<b>II. Obrácení a společnost</b>", 
            "refs": "1779,2500", 
            "id": 1886, 
            "text": "Společnost je nezbytná k uskutečnění lidského povolání. K dosažení tohoto cíle je nutno respektovat správnou stupnici hodnot, která by stavěla „vnitřní a duchovní stránky nad hmotné a pudové“ (Jan Pavel II., encyklika Centesimus annus, 36).</p><p><small>„Na lidské soužití je nutno se dívat především jako na skutečnost duchovního řádu. Je totiž výměnou poznatků ve světle pravdy, výkonem práv a plněním povinností; úsilím o mravní dobro a společnou, ušlechtilou radostí z krásy ve všech jejích oprávněných projevech; trvalou ochotou sdílet jedni druhým to nejlepší ze sebe; společnou touhou po duchovním obohacení. Takové hodnoty mají oživovat a usměrňovat kulturní činnost, hospodářský život, společenské zřízení, hnutí a politické režimy, zákonodárství a všechny jiné výrazy společenského života v jeho neustálém vývoji.“ (Jan XXIII., encyklika Pacem in terris, 36)</small>\n"
        }, 
        {
            "chapter": 30, 
            "caption": "", 
            "refs": "909,1869", 
            "id": 1887, 
            "text": "Zamění-li se prostředek za cíl (Srov. Jan Pavel II., encyklika Centesimus annus, 41), vede to k tomu, že je hodnota cíle přisouzena tomu, co je pouze prostředkem k dosažení tohoto cíle. Tato záměna stejně jako tendence považovat osoby za pouhé prostředky k nějakému cíli vedou ke vzniku nespravedlivých struktur, které „ztěžují křesťanské chování v souladu s přikázáními božského zákonodárce a často je téměř znemožňují“ (Pius XII., promluva 1. června 1941).\n"
        }, 
        {
            "chapter": 30, 
            "caption": "", 
            "refs": "407,1430", 
            "id": 1888, 
            "text": "Je tedy třeba přispívat duchovními i mravními schopnostmi lidí v úsilí o jejich stálé <em>vnitřní obrácení</em>, aby bylo dosaženo společenských změn, které lidem opravdu slouží. Přednost, která se dává obrácení, však nejen nevylučuje, ale naopak ukládá povinnost postarat se o vhodnou nápravu institucí a životních podmínek, kdykoli svádějí k hříchu, tak aby se přizpůsobily zásadám spravedlnosti a podporovaly dobro, místo aby mu překážely. (Srov. 2. vatikánský koncil: LG 36)\n"
        }, 
        {
            "chapter": 30, 
            "caption": "", 
            "refs": "", 
            "id": 1889, 
            "text": "Bez pomoci milosti by lidé neuměli „rozpoznat úzkou stezku mezi zbabělostí, která vede ke zlu, a násilím, které si sice namlouvá, že proti zlu bojuje, ve skutečnosti je však zhoršuje“ (Jan Pavel II., encyklika Centesimus annus, 25). Ta úzká stezka je cesta lásky k Bohu a k bližnímu. Láska je největším sociálním přikázáním. Respektuje druhé i jejich práva. Vyžaduje, aby se jednalo spravedlivě, a jen ona nás k tomu uschopňuje. Je podnětnou silou života, který se obětuje: „Kdo si bude hledět život zachránit, ztratí ho, a kdo by ho ztratil, zachová ho“ (Lk 17,33).\n"
        }, 
        {
            "chapter": 30, 
            "caption": "<b>Souhrn</b>", 
            "refs": "", 
            "id": 1890, 
            "text": "<em>Existuje jistá podobnost mezi jednotou božských osob a mezi bratrstvím, které mají lidé mezi sebou nastolit.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1891, 
            "text": "<em>Aby se lidská osoba rozvíjela v souladu se svou přirozeností, potřebuje společenský život. Určitá společenství, jako rodina a občanská společnost, odpovídají bezprostředněji lidské přirozenosti.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1892, 
            "text": "<em>„Lidská osoba je a musí být počátkem, nositelem i cílem všech společenských institucí.“ (2. vatikánský koncil: GS 25)</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1893, 
            "text": "<em>Je třeba povzbuzovat širokou a dobrovolnou účast ve sdruženích a institucích.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1894, 
            "text": "<em>Podle zásady subsidiarity nesmí ani stát, ani větší společnosti přebírat iniciativu a zodpovědnost osob a menších nižších společenských útvarů.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1895, 
            "text": "<em>Společnost má usnadňovat uskutečňování ctností, a nikoli mu překážet. Je třeba, aby ji k tomu vedla správná stupnice hodnot.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1896, 
            "text": "<em>Tam, kde hřích převrací společenské ovzduší, je třeba uplatňovat obrácení srdcí a přijetí Boží milosti. Láska vede ke správným reformám. Otázky společenského života se nedají řešit bez evangelia. (Srov. Jan Pavel II., encyklika Centesimus annus, 5)</em>\n"
        }, 
        {
            "chapter": 30, 
            "caption": "<b>2. ČLÁNEK</b><br>ÚČAST NA SPOLEČENSKÉM ŽIVOTĚ<br><b>I. Autorita</b>", 
            "refs": "2234", 
            "id": 1897, 
            "text": "„Soužití mezi lidmi nemůže být uspořádané a plodné, není-li v něm právoplatná autorita, která zajišťuje pořádek a stará se dostatečným způsobem o společné dobro.“ (Jan XXIII., encyklika Pacem in terris, 46)<br>„Autoritou“ nazýváme postavení, jehož mocí osoby nebo instituce vydávají lidem zákony a nařízení a očekávají od nich, že je budou poslouchat.\n"
        }, 
        {
            "chapter": 30, 
            "caption": "", 
            "refs": "", 
            "id": 1898, 
            "text": "Každá lidská společnost potřebuje autoritu, která ji řídí (Srov. Lev XIII., encyklika Immortale Dei; encyklika Diuturnum illud). Tato autorita má svůj základ v lidské přirozenosti. Je nezbytná k jednotě občanské společnosti, Jejím úkolem je všemožně zabezpečovat obecné dobro společnosti.\n"
        }, 
        {
            "chapter": 30, 
            "caption": "", 
            "refs": "2235", 
            "id": 1899, 
            "text": "Autorita, jakou požaduje mravní řád, pochází od Boha: „Každý se má podřídit vyšší moci, která vládne, neboť není moci, která by nepocházela od Boha. Ty, které jsou, od Boha jsou zřízeny. Když se tedy někdo staví proti (vládnoucí) moci, staví se proti řádu, který dal Bůh. Kdo se tomu vzpírá, sám na sebe svolává odsouzení“ (Řím 13,1-2; srov. 1 Petr 2,13-17).\n"
        }, 
        {
            "chapter": 30, 
            "caption": "", 
            "refs": "2238,2240", 
            "id": 1900, 
            "text": "Povinná poslušnost všem ukládá, aby si patřičně vážili autority a prokazovali jí úctu, která jí patří, a vděčnost a přízeň, podle zásluh, i těm osobám, které vykonávají její úřad.</p><p><small>Svatému papeži Klementu Římskému vděčíme za nejstarší církevní modlitbu za politické a vládní představitele (Srov. 1 Tim 2,1-2):<br>„Pane, dej jim zdraví, pokoj, svornost a vytrvalost, aby mohli bez překážky vykonávat svrchovanou moc, kterou jsi jim udělil. Ty, Pane, nebeský králi věků, dáváš lidským synům slávu, čest a moc nad zemí. Proto řiď, Pane, jejich rozhodování, aby konali, co je dobré a co je ti milé; kéž mohou vykonávat moc, kterou jsi jim udělil, pokojně a mírně, aby byli hodni tvé milosti.“ (Klement Římský, Epistula ad Corinthios, 61, 1-2)</small>\n"
        }, 
        {
            "chapter": 30, 
            "caption": "", 
            "refs": "2242", 
            "id": 1901, 
            "text": "Jestliže autorita odkazuje na řád stanovený Bohem, „je určení způsobu vlády a výběr vedoucích činitelů ponechán svobodné volbě občanů“ (2. vatikánský koncil: GS 74).</p><p>Rozmanitost politických režimů je mravně přípustná, jen když tyto režimy přispívají k oprávněnému dobru společnosti, která je přijímá za vlastní. Režimy, jejichž povaha odporuje přirozenému zákonu, veřejnému pořádku a základním právům osob, nemohou uskutečňovat obecné dobro národů, jimž se vnutily.\n"
        }, 
        {
            "chapter": 30, 
            "caption": "", 
            "refs": "1930,1951", 
            "id": 1902, 
            "text": "Autorita neodvozuje svou mravní oprávněnost sama od sebe. Nemá jednat tyransky, ale má pracovat pro společné dobro jako „mravní síla, která se opírá o svobodu a o vědomí odpovědnosti za přijaté povinnosti a úkoly“ (2. vatikánský koncil: GS 74).</p><p><small>„Lidské zákonodárství nabývá charakter zákona pouze v té míře, v jaké se shoduje se zdravým rozumem; z toho je zřejmé, že odvozuje svou moc z věčného zákona. V té míře, v jaké by odporovalo rozumu, bylo by nespravedlivé, protože by nesplňovalo pojem zákona: byl by to jistý způsob násilí.“ (Sv. Tomáš Akvinský, Summa theologiae, I-II, 93, 3, ad 2)</small>\n"
        }, 
        {
            "chapter": 30, 
            "caption": "", 
            "refs": "2242", 
            "id": 1903, 
            "text": "Autorita je vykonávána právoplatně jen tehdy, jestliže usiluje o obecné dobro dané skupiny a jestliže používá k dosažení tohoto dobra mravně dovolených prostředků. Stane-li se, že vládcové vydají nespravedlivé zákony nebo učiní opatření protivící se mravnímu řádu, nejsou taková nařízení pro svědomí závazná. „V takovém případě autorita přestává být sama sebou a zvrhává se ve zvůli.“ (Jan XXIII., encyklika Pacem in terris, 51)\n"
        }, 
        {
            "chapter": 30, 
            "caption": "", 
            "refs": "", 
            "id": 1904, 
            "text": "„Je lépe, je-li každá moc vyrovnávána jinými úřady a oblastmi kompetence, které nepřekračují své zákonné hranice. Je to princip právního státu, v němž vládne zákon, a nikoli lidská svévole.“ (Jan Pavel II., encyklika Centesimus annus, 44)\n"
        }, 
        {
            "chapter": 30, 
            "caption": "<b>II. Obecné dobro</b>", 
            "refs": "801,1881", 
            "id": 1905, 
            "text": "V souladu se společenskou přirozeností člověka má dobro každého jednotlivce nutně vztah k obecnému dobru. Obecné dobro tedy nemůže být definováno, leč ve vztahu k lidské osobě.</p><p><small>„Nežijte osamoceni, uzavřeni do sebe, jako byste už byli utvrzeni ve spravedlnosti; naopak společně se scházejte, abyste hledali to, co napomáhá k dobru všech.“ (List Barnabášův, 4, 10)</small>\n"
        }, 
        {
            "chapter": 30, 
            "caption": "", 
            "refs": "", 
            "id": 1906, 
            "text": "Obecným dobrem se má rozumět „souhrn podmínek společenského života, které jak skupinám, tak jednotlivým členům dovolují úplnější a snazší dosažení vlastní dokonalosti“ (2. vatikánský koncil: GS 26; srov. GS 74). Obecné dobro se týká života všech. Od každého jednotlivce a mnohem více od těch, kteří vykonávají vedoucí funkci (autoritu), vyžaduje rozvážnost. Obsahuje <em>tři podstatné prvky</em>:\n"
        }, 
        {
            "chapter": 30, 
            "caption": "", 
            "refs": "1929,2106", 
            "id": 1907, 
            "text": "Na prvním místě předpokládá <em>respektování osoby</em> jako takové. Ve jménu obecného dobra je veřejná moc zavázána respektovat základní a nezadatelná práva lidské osoby. Společnost je povinna dovolit každému svému členu uskutečnit své vlastní povolání. Obecné dobro spočívá zvláště v podmínkách pro uplatňování přirozených svobod, které jsou nezbytné pro plný rozvoj lidského povolání: tedy v právu „na jednání podle správných příkazů svého svědomí, na ochranu soukromého života a na spravedlivou svobodu i ve věcech náboženských“. (2. vatikánský koncil: GS 26)\n"
        }, 
        {
            "chapter": 30, 
            "caption": "", 
            "refs": "2441", 
            "id": 1908, 
            "text": "Na druhém místě obecné dobro vyžaduje <em>společenský blahobyt</em> a <em>rozvoj</em> skupiny samé. Rozvoj je souhrnem všech sociálních povinností. Jistě, vládní moc musí rozhodovat ve jménu obecného blaha mezi různými jednotlivými zájmy. Musí však každému zpřístupnit to, co tento jedinec potřebuje, aby mohl vést opravdu lidský život: potravu, oblečení, zdraví, práci, výchovu a kulturu, pravdivou informaci, právo založit si rodinu atd. (Srov. 2. vatikánský koncil: GS 26)\n"
        }, 
        {
            "chapter": 30, 
            "caption": "", 
            "refs": "2304,2310", 
            "id": 1909, 
            "text": "Obecné dobro zahrnuje konečně <em>mír</em>; to znamená stálost a bezpečnost spravedlivého řádu. Předpokládá tedy, že veřejná moc zaručuje čestnými prostředky <em>bezpečnost</em> společnosti i jejích členů. To je základem práva na oprávněnou osobní i kolektivní obranu.\n"
        }, 
        {
            "chapter": 30, 
            "caption": "", 
            "refs": "2244", 
            "id": 1910, 
            "text": "Jestliže každé lidské společenství je nositelem obecného dobra, které mu dovoluje být tím, za co se považuje, nachází své nejplnější uskutečnění v <em>politickém společenství</em>. Úkolem státu je hájit a podporovat obecné dobro občanské společnosti, občanů a jejich sdružení.\n"
        }, 
        {
            "chapter": 30, 
            "caption": "", 
            "refs": "2438", 
            "id": 1911, 
            "text": "Vzájemná závislost lidí se stále zvětšuje. Krok za krokem se rozšiřuje na celou zemi. Jednota lidské rodiny, která shromažďuje bytosti mající stejnou přirozenou důstojnost, zahrnuje <em>celosvětové obecné blaho</em>. To vyžaduje takovou organizaci společenství národů, aby umožňovala „starat se o uspokojování různých potřeb lidí jak v oblasti společenského života, do níž patří výživa, zdraví, výchova ... tak v některých zvláštních podmínkách, které mohou někde vzniknout ... mírnit útrapy uprchlíků ... nebo i pomáhat vystěhovalcům a jejich rodinám“. (2. vatikánský koncil: GS 84)\n"
        }, 
        {
            "chapter": 30, 
            "caption": "", 
            "refs": "1881", 
            "id": 1912, 
            "text": "Obecné dobro je vždy zaměřeno na rozvoj osob: „Uspořádání věcí má být podřízeno řádu osob, a ne naopak.“ (2. vatikánský koncil: GS 26) Takové uspořádání se zakládá na pravdě, buduje se ve spravedlnosti a je oživováno láskou.\n"
        }, 
        {
            "chapter": 30, 
            "caption": "<b>III. Odpovědnost a spoluúčast</b>", 
            "refs": "", 
            "id": 1913, 
            "text": "Spoluúčast je dobrovolné a velkodušné zapojení do sociálního dění. Je nutné, aby se všichni — každý podle místa, které zaujímá, a úlohy, kterou zastává — podíleli na vzestupu obecného dobra. Tato povinnost je zakořeněna v důstojnosti lidské osoby.\n"
        }, 
        {
            "chapter": 30, 
            "caption": "", 
            "refs": "1734", 
            "id": 1914, 
            "text": "Spoluúčast se uskutečňuje především tím, že se člověk stará o ty oblasti, v nichž na sebe bere <em>osobní zodpovědnost</em>: skrze péči, s níž se věnuje výchově vlastní rodiny, skrze svědomitost, s níž koná svou práci, se podílí na dobru druhých i společnosti (Srov. Jan Pavel II., encyklika Centesimus annus, 43).\n"
        }, 
        {
            "chapter": 30, 
            "caption": "", 
            "refs": "2239", 
            "id": 1915, 
            "text": "Občané se mají, pokud je to možné, činně účastnit <em>veřejného života</em>. Způsoby takové účasti mohou být v různých zemích a v různých kulturách různé. „Zaslouží chválu, jak některé národy umožňují co největší části občanů podíl na řízení veřejných záležitostí v opravdové svobodě.“ (2. vatikánský koncil: GS 31)\n"
        }, 
        {
            "chapter": 30, 
            "caption": "", 
            "refs": "1888,2409", 
            "id": 1916, 
            "text": "Spoluúčast všech na uskutečňování obecného dobra vyžaduje, jako každá mravní povinnost, neustále obnovované <em>obrácení</em> společenských spolučinitelů. Podvod a jiná obcházení, jimiž se někteří vyhýbají zákonným omezením a sociálním povinnostem, je třeba rozhodně odsoudit, protože jsou neslučitelné s požadavky spravedlnosti. Je třeba podporovat instituce, které slouží ke zlepšení životních podmínek lidí. (Srov. 2. vatikánský koncil: GS 30)\n"
        }, 
        {
            "chapter": 30, 
            "caption": "", 
            "refs": "1818", 
            "id": 1917, 
            "text": "Je povinností těch, kteří vykonávají vládní funkce, aby upevňovali hodnoty, které budí důvěru členů skupiny a podněcují je, aby se dali do služby svým bližním. Spoluúčast na životě společnosti začíná od výchovy a vzdělání. „Právem můžeme předpokládat, že budoucnost lidstva je v rukou těch, kteří jsou schopni dát budoucím generacím důvody k životu a naději.“ (2. vatikánský koncil, GS 30)\n"
        }, 
        {
            "chapter": 30, 
            "caption": "<b>Souhrn</b>", 
            "refs": "", 
            "id": 1918, 
            "text": "<em>„Každý se má podřídit vyšší moci, která vládne, neboť není moci, která by nepocházela od Boha. Ty, které jsou, od Boha jsou zřízeny“ (Řím 13,1).</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1919, 
            "text": "<em>Každé lidské společenství potřebuje autoritu (vládní moc), aby se uchovalo a rozvíjelo.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1920, 
            "text": "<em>„Stát a veřejná moc mají svůj základ v lidské přirozenosti, a proto patří k Bohem stanovenému řádu.“ (2. vatikánský koncil, GS 74)</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1921, 
            "text": "<em>Autorita je vykonávána právoplatným způsobem, jestliže se věnuje uskutečňování obecného dobra společnosti. K jeho dosažení musí užívat prostředky mravně přijatelné.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1922, 
            "text": "<em>Rozmanitost politických zřízení je oprávněná, pod podmínkou, že přispívají k dobru společenství.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1923, 
            "text": "<em>Politická autorita má být vykonávána v mezích mravního řádu a má zaručovat podmínky pro uplatňování svobody.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1924, 
            "text": "<em>Obecné dobro je „souhrn podmínek společenského života, které jak skupinám, tak jednotlivým členům dovolují úplnější a snazší dosažení vlastní dokonalosti“. (2. vatikánský koncil: GS 74)</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1925, 
            "text": "<em>Obecné dobro obsahuje tři podstatné prvky: respektování a rozvíjení základních práv osoby; blahobyt a rozvoj duchovních i časných dober společnosti; pokoj a bezpečnost skupiny i jejích členů.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1926, 
            "text": "<em>Důstojnost lidské osoby zahrnuje úsilí o obecné dobro. Každý se má starat o zakládání a podporování institucí, které zlepšují životní podmínky lidí.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1927, 
            "text": "<em>Úkolem státu je obhajovat a podporovat obecné dobro občanské společnosti. Obecné dobro celé lidské rodiny vyžaduje organizaci mezinárodní společnosti.</em>\n"
        }, 
        {
            "chapter": 30, 
            "caption": "<b>3. ČLÁNEK</b><br>SOCIÁLNÍ SPRAVEDLNOST", 
            "refs": "2832", 
            "id": 1928, 
            "text": "Společnost zajišťuje sociální spravedlnost, když vytváří podmínky, které umožňují sdružením i jednotlivcům dosahovat toho, nač mají právo podle své přirozenosti a svého povolání. Sociální spravedlnost je spojena s obecným blahem a s výkonem vládní moci.\n"
        }, 
        {
            "chapter": 30, 
            "caption": "<b>I. Respektování lidské osoby</b>", 
            "refs": "1881", 
            "id": 1929, 
            "text": "Nelze dosáhnout sociální spravedlnosti, jestliže není respektována transcendentní důstojnost člověka. Osoba je poslední cíl společnosti a společnost je k ní zaměřena.</p><p><small>„Stvořitel nám svěřil obranu a rozvíjení důstojnosti lidské osoby; mužové i ženy jsou za všech podmínek v dějinách za tuto důstojnost přísně odpovědni a jsou jejími dlužníky.“ (Jan Pavel II., encyklika Sollicitudo rei socialis, 47)</small>\n"
        }, 
        {
            "chapter": 30, 
            "caption": "", 
            "refs": "1700,1902", 
            "id": 1930, 
            "text": "Respektování lidské osoby předpokládá respektování práv, která vyvěrají z její důstojnosti jakožto tvora. Tato práva jsou starší než společnost a jsou jí uložena. Jsou základem mravní oprávněnosti každé autority: společnost, která je znevažuje anebo je odmítá uznat ve svém pozitivním zákonodárství, podrývá vlastní mravní oprávněnost. (Srov. Jan XXIII., encyklika Pacem in terris, 61) Chybí-li takové respektování, vládní moc se musí opírat jen o sílu nebo o násilí, aby si vynutila poslušnost svých poddaných. Je úkolem církve připomínat tato práva lidem dobré vůle a rozlišovat je od protiprávních nebo falešných nároků.\n"
        }, 
        {
            "chapter": 30, 
            "caption": "", 
            "refs": "2212,1825", 
            "id": 1931, 
            "text": "Respektování lidské osoby vychází z dodržování zásady „Každý musí považovat bližního, nikoho nevyjímaje, <em>za druhé ‘já’</em>, a musí mít ohled především na jeho život a prostředky nutné k životu důstojnému člověka.“ (2. vatikánský koncil: GS 27) Žádné zákonodárství není s to samo o sobě odstranit obavy, předsudky, pyšné a sobecké chování, které překážejí ve vytváření opravdu bratrských společenství. Takové chování se překoná jen láskou, která vidí v každém člověku „bližního“, bratra.\n"
        }, 
        {
            "chapter": 30, 
            "caption": "", 
            "refs": "2449", 
            "id": 1932, 
            "text": "Povinnost stát se bližním druhých a činně jim sloužit se stává ještě naléhavější, když někdo v jakémkoliv ohledu trpí nouzi. „Cokoli jste udělali pro jednoho z těchto mých nepatrných bratří, pro mne jste udělali“ (Mt 25,40).\n"
        }, 
        {
            "chapter": 30, 
            "caption": "", 
            "refs": "2303", 
            "id": 1933, 
            "text": "Tutéž povinnost máme i k těm, kteří smýšlejí nebo jednají jinak než my. Kristovo učení jde tak daleko, že požaduje odpustit i urážky. Vztahuje přikázání lásky Nového zákona i na všechny nepřátele. (Srov. Mt 5,43-44) Osvobození v duchu evangelia je neslučitelné se záští k nepříteli jako k osobě, ne však s nenávistí ke zlu, které nepřítel páchá.\n"
        }, 
        {
            "chapter": 30, 
            "caption": "<b>II. Rovnost a rozdíly mezi lidmi</b>", 
            "refs": "225", 
            "id": 1934, 
            "text": "Všichni lidé, stvoření k obrazu jediného Boha a obdaření stejnou rozumovou duší, mají stejnou přirozenost a stejný původ. Vykoupeni Kristovou obětí, jsou všichni povoláni k účasti na téže božské blaženosti: všichni tedy mají stejnou důstojnost.\n"
        }, 
        {
            "chapter": 30, 
            "caption": "", 
            "refs": "357", 
            "id": 1935, 
            "text": "Rovnost mezi lidmi spočívá v podstatě v jejich osobní důstojnosti a v právech, která z ní vyplývají.</p><p><small>„Je třeba překonat a odstranit jakýkoliv druh sociální nebo kulturní diskriminace v základních právech člověka z důvodů pohlaví, rasy, barvy, společenského postavení, jazyka nebo náboženství, poněvadž odporuje Božímu záměru.“ (2. vatikánský koncil: GS 29)</small>\n"
        }, 
        {
            "chapter": 30, 
            "caption": "", 
            "refs": "1879", 
            "id": 1936, 
            "text": "Když člověk přichází na svět, nemá k dispozici všechno, co potřebuje k rozvoji svého tělesného a duchovního života. Potřebuje druhé lidi. Projevují se rozdíly související s věkem, fyzickými schopnostmi, intelektuálními nebo mravními vlohami, s výhodami získanými stykem s jinými lidmi, s rozdělením bohatství. (Srov. 2. vatikánský koncil: GS 29) „Hřivny“ nejsou rozděleny rovnoměrně. (Srov. Mt 25,14-30; Lk 19,11-27)\n"
        }, 
        {
            "chapter": 30, 
            "caption": "", 
            "refs": "340,791,1202", 
            "id": 1937, 
            "text": "Takové rozdíly zapadají do plánu Boha, který chce, aby každý dostával od druhých, co potřebuje, a aby se ti, kteří mají zvláštní „hřivny“, dělili o jejich plody s těmi, kteří je potřebují. Rozdíly povzbuzují a často zavazují osoby k velkodušnosti, laskavosti a sdílení; vybízejí kultury k vzájemnému obohacování.</p><p><small>„Nedávám všechny ctnosti každému stejně ... Většinou je rozděluji tak, že jednomu dám tu, druhému jinou ... Někomu dám zvláště lásku, jinému spravedlnost, jinému pokoru a někomu živou víru ... A pokud se týká časných statků, věcí nutných k lidskému životu, ty jsem rozdělil mnohem nerovnoměrněji a nechtěl jsem, aby každý vlastnil všechno, co potřebuje, aby tak lidé měli nutně příležitost prokazovat skutky lásky jeden druhému ... Chtěl jsem, aby jeden měl zapotřebí druhého, a aby všichni byli mými služebníky při rozdílení milostí a darů, které dostali ode mne.“ (Sv. Kateřina Sienská, Dialogi, 1, 7)</small>\n"
        }, 
        {
            "chapter": 30, 
            "caption": "", 
            "refs": "2437,2317", 
            "id": 1938, 
            "text": "Existují také <em>nespravedlivé rozdíly</em>, které postihují miliony mužů i žen. Ty jsou v jasném rozporu s evangeliem.</p><p><small>„Rovná důstojnost osob vyžaduje, aby se dospělo k lidštějším a spravedlivým životním podmínkám. Přílišné hospodářské a sociální nerovnosti mezi jednotlivými členy nebo národy jedné lidské rodiny působí pohoršení a odporují sociální spravedlnosti, slušnosti, důstojnosti lidské osoby i společenskému a mezinárodnímu míru.“ (2. vatikánský koncil: GS 29)</small>\n"
        }, 
        {
            "chapter": 30, 
            "caption": "<b>III. Lidská solidarita</b>", 
            "refs": "2213,360", 
            "id": 1939, 
            "text": "Zásada solidarity, označovaná také jménem „přátelství“ nebo „sociální láska“, je přímým požadavkem lidského a křesťanského bratrství (Srov. Jan Pavel II., encyklika Sollicitudo rei socialis, 38-40; encyklika Centesimus annus 10):</p><p><small>„Dnes je velmi rozšířený omyl zapomínat na zákon lidské solidarity a lásky, předepsaný a uložený jak původním společenstvím a rovností rozumové přirozenosti vlastní všem lidem, ať patří ke kterémukoliv národu, tak obětí, kterou přinesl Ježíš Kristus na oltáři kříže nebeskému Otci za hříšné lidstvo.“ (Pius XII., encyklika Summi Pontificatus)</small>\n"
        }, 
        {
            "chapter": 30, 
            "caption": "", 
            "refs": "2402", 
            "id": 1940, 
            "text": "Solidarita se projevuje především v rozdělení majetku a odměrně za práci. Předpokládá také úsilí o spravedlivější společenský řád, v němž by mohla být napětí lépe překonávána a rozpory snadněji řešeny vzájemnou dohodou.\n"
        }, 
        {
            "chapter": 30, 
            "caption": "", 
            "refs": "2317", 
            "id": 1941, 
            "text": "Sociálně-hospodářské problémy lze rozřešit jen za pomoci všech forem solidarity: vzájemné solidarity mezi chudými, solidarity mezi bohatými a chudými, mezi dělníky, mezi zaměstnavateli a zaměstnanci v podniku, solidarity mezi národy a mezi lidmi. Mezinárodní solidarita je požadavek mravního řádu. Na ní závisí částečně světový mír.\n"
        }, 
        {
            "chapter": 30, 
            "caption": "", 
            "refs": "1887,2632", 
            "id": 1942, 
            "text": "Ctnost solidarity přesahuje oblast hmotných statků. Tím, že církev šířila duchovní dobra víry, podporovala navíc rozvoj hmotného blahobytu, kterému často otevírala nové cesty. Tak se během staletí naplňovala slova Pána: „Nejprve tedy hledejte Boží království a jeho spravedlnost, a to všechno vám bude přidáno“ (Mt 6,33).</p><p><small>„Po dva tisíce let žije a mohutní v duši církve vědomí, které pohánělo a ještě pohání až k hrdinství lásky mnichy obdělávající půdu, osvoboditele otroků, ošetřovatele nemocných a ty, kteří přinášejí víru, civilizaci, kulturu všem generacím a všem národům, aby vytvářeli takové společenské podmínky, které by všem umožňovaly život hodný člověka a křesťana.“ (Pius XII., promluva 1. června 1941)</small>\n"
        }, 
        {
            "chapter": 30, 
            "caption": "<b>Souhrn</b>", 
            "refs": "", 
            "id": 1943, 
            "text": "<em>Společnost zajišťuje sociální spravedlnost tím, že vytváří podmínky, které umožňují sdružením a jednotlivcům dosáhnout toho, nač mají právo.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1944, 
            "text": "<em>Respektování lidské osoby vede k tomu, aby člověk považoval druhého za „sobě rovného“. To vyžaduje respektování základních lidských práv, která mají původ ve vnitřní důstojnosti člověka.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1945, 
            "text": "<em>Rovnost lidí má svůj základ v jejich osobní důstojnosti a v právech, která z ní vyplývají.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1946, 
            "text": "<em>Rozdíly mezi lidmi zapadají do plánu Boha, který chce, abychom se navzájem potřebovali. Mají pobízet k lásce.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1947, 
            "text": "<em>Stejná důstojnost lidských osob vyžaduje úsilí ke zmenšení přehnaných společenských a hospodářských rozdílů a k odstranění nespravedlivých nerovností.</em>\n"
        }, 
        {
            "chapter": 30, 
            "caption": "", 
            "refs": "", 
            "id": 1948, 
            "text": "<em>Solidarita je výrazně křesťanská ctnost. Ještě více než sdílení dober hmotných uskutečňuje sdílení dober duchovních.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1949, 
            "text": "Člověk povolaný k blaženosti, ale zraněný hříchem, má zapotřebí Boží spásy. Boží pomoc je mu poskytována v Kristu prostřednictvím zákona, který člověka řídí, a milosti, která ho posiluje:</p><p><small>„A tak, moji drazí, jako jste vždycky projevovali poslušnost, tak i teď pracujte s úzkostlivou bázní na tom, abyste došli spásy; ... Vždyť i to, že chcete, i to, že pak jednáte, působí přece ve vás Bůh, abyste se mu mohli líbit“ (Flp 2,12-13). </small>\n"
        }, 
        {
            "chapter": 31, 
            "caption": "<b>1. ČLÁNEK</b><br>MRAVNÍ ZÁKON", 
            "refs": "53,1719", 
            "id": 1950, 
            "text": "Mravní zákon je dílo Boží moudrosti. Lze jej definovat v biblickém smyslu jako otcovské poučování, jako vychovatelské umění Boží. Předpisuje člověku cesty, pravidla chování, která vedou ke slíbené blaženosti; zakazuje cesty zla, které odvádějí od Boha a od jeho lásky. Je zároveň přísný ve svých přikázáních a laskavý ve svých příslibech.\n"
        }, 
        {
            "chapter": 31, 
            "caption": "", 
            "refs": "295,306,301", 
            "id": 1951, 
            "text": "Zákon je pravidlo chování vydané příslušnou autoritou vzhledem k obecnému blahu. Mravní zákon předpokládá rozumný řád stanovený mezi tvory mocí, moudrostí a dobrotou Stvořitele pro jejich blaho a vzhledem k jejich cíli. Každý zákon nachází svou první i poslední pravdu ve věčném zákonu. Zákon je vyhlašován a stanoven rozumem jako účast na prozřetelnosti živého Boha, Stvořitele a Vykupitele všech. „Tento řád rozumu se nazývá zákon.“ (Lev XIII., encyklika <i>Libertas praestantissimum</i>; cituje sv. Tomáše Akvinského, <i>Summa theologiae</i>, I-II, 90, 1.)</p><p><small>„Člověk se jako jediný mezi živými bytostmi může chlubit, že byl hoden dostat zákon od Boha; tvor vybavený rozumem, schopný poznávat a rozlišovat, upraví své chování tím, že bude používat své svobody a svého rozumu podřízen tomu, který mu podřídil vše.“ (Tertulián, <i>Adversum Marcionem</i>, 2, 4, 5.)</small>\n"
        }, 
        {
            "chapter": 31, 
            "caption": "", 
            "refs": "", 
            "id": 1952, 
            "text": "Způsoby, jakými se mravní zákon vyjadřuje, jsou rozmanité a všechny jsou mezi sebou navzájem sladěny: věčný zákon, zdroj všech zákonů v Bohu; přirozený zákon; zjevený zákon, který zahrnuje Starý zákon a Nový nebo evangelijní zákon; a konečně občanské a církevní zákony.\n"
        }, 
        {
            "chapter": 31, 
            "caption": "", 
            "refs": "578", 
            "id": 1953, 
            "text": "Mravní zákon nachází svou plnost a svou jednotu v Kristu. Ježíš Kristus sám osobně je cesta k dokonalosti. Je cílem zákona, protože jen on učí Boží spravedlnosti a uděluje ji: „Vždyť cíl zákona je Kristus, aby (v něm) dostal ospravedlnění každý, kdo věří“ (Řím 10,4).\n"
        }, 
        {
            "chapter": 31, 
            "caption": "<b>I. Přirozený mravní zákon</b>", 
            "refs": "307,1776", 
            "id": 1954, 
            "text": "Člověk se podílí na moudrosti a dobrotě Stvořitele, který mu uděluje schopnost ovládat své činy a schopnost zaměřovat se k pravdě a dobru. Přirozený mravní zákon vyjadřuje původní smysl pro mravnost, který dovoluje člověku rozumem rozlišovat, co je dobré a co je zlé, pravdu a lež:</p><p><small>„Přirozený zákon je vepsán a vtesán do duše každého jednotlivého člověka; je totiž lidským rozumem, který ukládá jednat dobře a zakazuje hřích ... Tento příkaz lidského rozumu by však nebyl s to mít sílu zákona, kdyby nebylo hlasu a tlumočníka mnohem vyššího než rozum, jemuž se musí podřídit náš duch i naše svoboda.“ (Lev XIII., encyklika <i>Libertas praestantissimum</i>.)</small>\n"
        }, 
        {
            "chapter": 31, 
            "caption": "", 
            "refs": "1787,396,2070", 
            "id": 1955, 
            "text": "Zákon „božský i přirozený“ (2. vatikánský koncil, GS 89.) ukazuje člověku, jakou cestou má jít, aby konal dobro a dosáhl svého cíle. Přirozený zákon ukazuje první a podstatná závazná pravidla, která řídí mravní život. Jeho opěrným bodem je touha po Bohu, prameni a soudci všeho dobra, a podřízení se mu, a také smysl pro druhého jako sobě rovného. Jeho hlavní příkazy jsou vyjádřeny v Desateru. Tento zákon se nazývá přirozený ne ve vztahu k přirozenosti nerozumných bytostí, nýbrž proto, že rozum, který jej vyhlašuje, patří k podstatě lidské přirozenosti.</p><p><small>„Kde jsou tedy vepsána tato pravidla, ne-li v knize onoho světla, které se nazývá Pravda? V ní je zaznamenán každý spravedlivý zákon, z ní přechází do srdce člověka, který koná spravedlnost — ne že by do něj přesídlil, ale zanechává v něm svůj otisk, tak jako pečeť, která přechází z prstenu do vosku, aniž by však opustila prsten.“ (Sv. Augustin, <i>De Trinitate</i>, 14, 15, 21.)</small></p><p><small>„Přirozený zákon není nic jiného než světlo rozumu vlité do nás Bohem. Díky jemu poznáváme, co máme dělat a čemu je nutno se vyhnout. Toto světlo nebo tento zákon dal Bůh člověku při stvoření.“ (Sv. Tomáš Akvinský, <i>Collationes in decem praceptis</i>, 1.)</small>\n"
        }, 
        {
            "chapter": 31, 
            "caption": "", 
            "refs": "2261", 
            "id": 1956, 
            "text": "Přirozený zákon, přítomný v srdci každého člověka a zakotvený v rozumu, je všeobecný ve svých příkazech a jeho závaznost se týká všech lidí. Vyjadřuje důstojnost osoby a klade základy jejích práv a jejích základních povinností. </p><p><small>„Jistě existuje opravdový zákon“ je to zdravý rozum; je ve shodě s přirozeností a najde se u všech lidí; je neměnný a věčný; jeho příkazy volají k povinnosti, jeho zákazy chrání před chybou. Je zločin nahradit jej opačným zákonem; je zakázáno nejednat podle, byť jen jediného, jeho nařízení; a pak, nikdo nemá možnost jej zcela zrušit.“ (Cicero, <i>De re publica</i> /O státu/, 3, 22, 33.)</small>\n"
        }, 
        {
            "chapter": 31, 
            "caption": "", 
            "refs": "", 
            "id": 1957, 
            "text": "Zachovávání přirozeného zákona je velmi rozmanité; může vyžadovat přizpůsobení nejrůznějším životním podmínkám podle míst, dob a okolností. Nicméně přirozený zákon v různosti kultur zůstává jako pravidlo, které pojí lidi mezi sebou a ukládá jim, přes nevyhnutelné rozdíly společné zásady.\n"
        }, 
        {
            "chapter": 31, 
            "caption": "", 
            "refs": "2072", 
            "id": 1958, 
            "text": "Přirozený zákon je <i>neměnný</i> (Srov. 2. vatikánský koncil, GS 10.) a stálý v průběhu dějinných proměn; v záplavě představ a obyčejů zůstává nezměněn a podporuje pokrok. Pravidla, která jej vyjadřují, zůstávají ve své podstatě stále platná. I když se popírají jeho zásady, přesto jej nelze zničit ani vyrvat z lidského srdce. Stále znovu povstává v životě jednotlivců i společností.</p><p><small>„Tvůj zákon, Pane, jistě trestá krádež, zákon vepsaný do lidských srdcí, který ani lidská zloba nemůže zničit.“ (Sv. Augustin, <i>Confessiones</i> /Vyznání/, 2, 4, 9.)</small>\n"
        }, 
        {
            "chapter": 31, 
            "caption": "", 
            "refs": "1879", 
            "id": 1959, 
            "text": "Jako velmi dobré dílo Stvořitele poskytuje přirozený zákon pevné základy, na nichž může člověk vybudovat mravní zásady, které ho povedou při jeho rozhodování. Poskytuje také nezbytný mravní základ k vybudování lidské společnosti. Poskytuje konečně nezbytný základ pro občanský zákon, který na něj navazuje jak úvahou, která vyvozuje důsledky ze zásad přirozeného zákona, tak i dodatky pozitivního a právního rázu.\n"
        }, 
        {
            "chapter": 31, 
            "caption": "", 
            "refs": "2071,37", 
            "id": 1960, 
            "text": "Příkazy přirozeného zákona nevnímají všichni lidé jasně a bezprostředně. V současné situaci má hříšné lidstvo zapotřebí milosti a zjevení, aby mohli „všichni ... bez obtíží, s pevnou jistotou a bez přimíšení omylu“ (1. vatikánský koncil. DS 3005; Pius XII., encyklika <i>Humani generis</i>: DS 3876.) poznat náboženské a mravní pravdy. Přirozený zákon poskytuje zjevenému zákonu a milosti půdu připravenou Bohem a v plném souladu s dílem Ducha svatého.\n"
        }, 
        {
            "chapter": 31, 
            "caption": "<b>II. Starý zákon</b>", 
            "refs": "62", 
            "id": 1961, 
            "text": "Bůh, náš Stvořitel a Pán, si vyvolil Izraele jako svůj lid, zjevil mu svůj Zákon a tak připravoval Kristův příchod. Mojžíšův zákon obsahuje mnoho pravd, které jsou pro rozum přirozeně přístupné. Ty jsou ve Smlouvě spásy prohlášeny a potvrzeny ve své pravosti.\n"
        }, 
        {
            "chapter": 31, 
            "caption": "", 
            "refs": "2058", 
            "id": 1962, 
            "text": "Starý zákon je prvním stupněm zjeveného zákona. Jeho mravní předpisy shrnuje desatero Božích přikázání. Přikázání Desatera kladou základy povolání člověka, stvořeného k Božímu obrazu; zakazují, co odporuje lásce k Bohu a bližnímu, a předpisují, co je pro ni podstatné. Desatero je světlo poskytnuté svědomí každého člověka, aby mu zjevovalo Boží hlas i Boží cesty a chránilo ho proti zlu.</p><p><small>„Bůh napsal na desky zákona to, co lidé nedokázali číst ve svých srdcích.“ (Sv. Augustin, <i>Enarratio in Psalmos</i>, 57, 1.)</small>\n"
        }, 
        {
            "chapter": 31, 
            "caption": "", 
            "refs": "1610,2542,2515", 
            "id": 1963, 
            "text": "Podle křesťanské tradice svatý (Srov. Řím 7,12.), duchovní (Srov. Řím 7,14.) a dobrý (Srov. Řím 7.16.) Zákon je ještě nedokonalý. Jako vychovatel (Srov. Gal 3,24.) ukazuje, co se má dělat, ale sám ze sebe nedává sílu a milost Ducha k plnění. Kvůli hříchu, který nemůže sejmout, zůstává zákonem otroctví. Podle svatého Pavla má poslání pranýřovat a <i>ukazovat hřích</i>, který vytváří v lidském srdci „zákon žádostivosti“ (Srov. Řím 7.). Přesto zůstává tento zákon prvním úsekem na cestě ke království. Připravuje a disponuje vyvolený lid a každého křesťana k obrácení a k víře v Boha Spasitele. Poskytuje učení, které zůstává navždy Božím slovem.\n"
        }, 
        {
            "chapter": 31, 
            "caption": "", 
            "refs": "122,128,1828", 
            "id": 1964, 
            "text": "Starý zákon je <i>přípravou na evangelium</i>. „Zákon je proroctvím a pedagogikou budoucích skutečností.“ (Sv. Irenej, <i>Adversus haereses</i>, 4, 15, 1.) Ohlašuje dílo osvobození od hříchu, které se naplní v Kristu, a poskytuje Novému zákonu obrazy, „typy“, symboly k vyjádření života podle Ducha. Zákon je konečně doplněn učením knih moudrosti a proroky, kteří jej zaměřují na Novou smlouvu a nebeské království.</p><p></small>„Za vlády Starého zákona byly duše plné lásky a milosti Ducha svatého, které očekávaly především splnění duchovních a věčných příslibů. Z tohoto hlediska patřily k Novému zákonu. Naopak i v Novém zákoně jsou lidé tělesní, kteří ještě nedosáhli dokonalosti Nového zákona a které je nutno přimět k ctnostnému jednání strachem z trestu nebo příslibem časných dober. Avšak Starý zákon, i když dával přikázání lásky, nebyl s to poskytnout Ducha svatého, skrze něhož Boží láska ‘je nám vylita do srdce’ (Řím 5,5).“ (Sv. Tomáš Akvinský, <i>Summa theologiae</i>, I-II, 107, 1, ad 2.)</small>\n"
        }, 
        {
            "chapter": 31, 
            "caption": "<b>III. Nový zákon neboli evangelijní zákon</b>", 
            "refs": "459,581,715", 
            "id": 1965, 
            "text": "Nový zákon neboli zákon evangelia je zde na zemi dokonalostí božského, přirozeného a zjeveného zákona. Je dílem Kristovým a je vyjádřen především v horském kázání; je také dílem Ducha svatého a skrze něho se stává vnitřním zákonem lásky: „S Izraelovým domem ... uzavřu smlouvu novou ... Svoje zákony jim vložím do mysli, do srdce jim je napíšu. Budu jejich Bohem a oni budou mým lidem!“ (Žid 8,8.10). (Srov. Jer 31,31-34.)\n"
        }, 
        {
            "chapter": 31, 
            "caption": "", 
            "refs": "1999", 
            "id": 1966, 
            "text": "Nový zákon je <i>milost Ducha svatého</i>, daná věřícím skrze víru v Krista. Působí prostřednictvím lásky, používá horského kázání Pána, aby nás učil, co máme dělat, a svátostí, aby nám uděloval milost to plnit.</p><p><small>„Kdo bude chtít rozjímat se zbožností a pronikavostí o kázání našeho Pána, proneseném na hoře, jak je čteme v evangeliu svatého Matouše, nepochybně v něm najde dokonalý dokument křesťanského života ...Toto kázání totiž zahrnuje všechna zvláštní pravidla křesťanského jednání.“ (Sv. Augustin, <i>De sermone Domini in monte</i>, 1, 1, 1: PL 34, 1229-1231.)</small>\n"
        }, 
        {
            "chapter": 31, 
            "caption": "", 
            "refs": "577", 
            "id": 1967, 
            "text": "Evangelijní zákon „naplňuje“ (Srov. Mt 5,17-19.), zjemňuje, překonává a přivádí k dokonalosti Starý zákon. V „blahoslavenstvích“ <i>naplňuje Boží přísliby</i> tím, že je povyšuje a zaměřuje k „nebeskému království“. Obrací se k těm, kteří jsou ochotni s vírou přijmout tuto novou naději“ jsou to chudí, pokorní, zarmoucení, čistí srdcem, pronásledovaní pro Krista, a tak jim vytyčuje překvapivé cesty království.\n"
        }, 
        {
            "chapter": 31, 
            "caption": "", 
            "refs": "129,582", 
            "id": 1968, 
            "text": "Evangelijní zákon <i>naplňuje přikázání</i> Zákona. Pánovo kázání na hoře vůbec neruší nebo neoslabuje mravní hodnotu příkazů Starého zákona, ale odhaluje jejich skryté možnosti a dává vyrůstat novým požadavkům: zjevuje celou jejich božskou i lidskou pravdu. Nepřidává nová, vnější přikázání, nýbrž jeho obnova jde až ke kořeni jednání, k srdci, kde člověk volí mezi čistým a nečistým (Srov. Mt 15,18-19.), kde se utváří víra, naděje a láska a s nimi ostatní ctnosti. Evangelium tak přivádí Zákon k jeho plnosti napodobováním dokonalosti nebeského Otce (Srov. Mt 5,48.), odpouštěním nepřátelům a modlitbou za pronásledovatele podle příkladu Boží velkomyslnosti. (Srov. Mt 5,44.)\n"
        }, 
        {
            "chapter": 31, 
            "caption": "", 
            "refs": "1434,2095", 
            "id": 1969, 
            "text": "Nový zákon koná skutky zbožnosti: almužnu, modlitbu a půst a zaměřuje je k „Otci, který vidí i to, co je skryté“, a ne, aby se „ukazovali lidem“ (Srov. Mt 6,1-6; 16-18.). Modlitba Nového zákona je „Otče náš“ (Srov. Mt 6,9-13.).\n"
        }, 
        {
            "chapter": 31, 
            "caption": "", 
            "refs": "1696,1789,1823", 
            "id": 1970, 
            "text": "Evangelijní zákon zahrnuje rozhodnou volbu mezi „dvěma cestami“ (Srov. Mt 7,13-14.) a vyžaduje uskutečňování slov Páně v praxi (Srov. Mt 7,21-27.); to je shrnuto do „zlatého pravidla“: „Co tedy chcete, aby lidé dělali vám, to všechno i vy dělejte jim, neboť v tom je celý Zákon i Proroci“ (Mt 7,12). (Srov. Lk 6,31.)</p><p>Celý evangelijní zákon je obsažen v „<i>novém přikázání</i>“ Ježíšově (Srov. Jan 13,34.), abychom se navzájem milovali, jako on miloval nás. (Srov. Jan 15,12.)\n"
        }, 
        {
            "chapter": 31, 
            "caption": "", 
            "refs": "1789", 
            "id": 1971, 
            "text": "K Pánovu kázání na hoře je vhodné přidat <i>morální katechezi</i> obsaženou v <i>učení apoštolů</i> (Srov. Řím 12-15; 1 Kor 12-13; Kol 3-4; Ef 4-6; atd.). Tato nauka předává dále učení Pána s pravomocí apoštolů, a to zvláště ve výkladu ctností, které vyplývají z víry v Krista a které oživuje láska, hlavní dar Ducha svatého. „Láska ať je bez přetvářky ... V bratrské lásce se navzájem mějte srdečně rádi ..., v naději se radujte, v soužení buďte trpěliví, v modlitbě vytrvalí. S věřícími se podílejte na jejich životních potřebách, ochotně poskytujte pohostinství“ (Řím 12,9-13). Tato katecheze nás učí posuzovat případy svědomí ve světle našeho vztahu ke Kristu a k církvi. (Srov. Řím 14; 1 Kor 5-10.)\n"
        }, 
        {
            "chapter": 31, 
            "caption": "", 
            "refs": "782,1828", 
            "id": 1972, 
            "text": "Nový zákon se nazývá <i>zákonem lásky</i>, protože ukládá jednat spíše z lásky, kterou vlévá Duch svatý, než pod tlakem strachu; <i>zákonem milosti</i>, protože uděluje prostřednictvím víry a svátostí sílu milosti k jednání; <i>zákonem svobody</i> (Srov. Jak 1,25; 2,12.), protože nás osvobozuje od dodržování obřadních a právních předpisů Starého zákona, vede nás k tomu, abychom jednali spontánně z podnětu lásky, a konečně dává nám přejít z postavení služebníka, „protože služebník neví, co dělá jeho pán“, do postavení přátel Kristových, „protože vám jsem oznámil všechno, co jsem slyšel od svého Otce“ (Jan 15,15), a dokonce do postavení syna dědice. (Srov. Gal 4,1-7.21-31; Řím 8,15-17.)\n"
        }, 
        {
            "chapter": 31, 
            "caption": "", 
            "refs": "2053,915", 
            "id": 1973, 
            "text": "Nový zákon obsahuje vedle příkazů také <i>evangelijní rady</i>. Tradiční rozlišení mezi Božími přikázáními a evangelijními radami se zakládá na vztahu k lásce, která je dokonalostí křesťanského života. Přikázání jsou určena k tomu, aby odstraňovala, co je neslučitelné s láskou. Rady se zaměřují k odstranění toho, co by mohlo překážet lásce v jejím růstu, i když to není s ní v rozporu. (Srov. sv. Tomáš Akvinský, <i>Summa theologiae</i>, II—II, 184, 3.)\n"
        }, 
        {
            "chapter": 31, 
            "caption": "", 
            "refs": "2013", 
            "id": 1974, 
            "text": "Evangelijní rady vyjadřují živou plnost lásky, která je vždy nespokojená s tím, že nedává víc. Svědčí o jejím vzletu a povzbuzují naši duchovní ochotu. Dokonalost Nového zákona spočívá podstatně v přikázáních lásky k Bohu a k bližnímu. Rady vytyčují přímější cesty a rychlejší prostředky; mají se uskutečňovat v souladu s povoláním každého jednotlivce:</p><p><small>„Bůh nechce, aby všichni zachovávali všechny rady, nýbrž jen ty, které jsou pro ně vhodné, podle rozmanitosti osob, časů, příležitostí a sil, tak jak to požaduje láska; protože je to ona, která jako královna všech ctností, všech přikázání, všech rad, krátce celého zákona a veškerého jednání přiděluje všem, mužům i ženám, postavení, řád, čas a hodnotu.“ (Sv. František Saleský, <i>Traité de l’amour de Dieu</i> /Traktát o Boží lásce/, 8, 6.)</small>\n"
        }, 
        {
            "chapter": 31, 
            "caption": "<b>Souhrn</b>", 
            "refs": "", 
            "id": 1975, 
            "text": "<em>Podle Písma je zákon otcovské poučování od Boha, který předpisuje člověku cesty, jež vedou k přislíbené blaženosti, a zakazuje mu cesty zla.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1976, 
            "text": "<em>„Zákon j jakýsi řád rozumu vzhledem k obecnému blahu, vyhlášený tím, kdo má na starosti péči o nějaké společenství.“ (Sv. Tomáš Akvinský, Summa theologiae, I-II, 90, 4.)</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1977, 
            "text": "<em>Kristus je cílem zákona (Srov. Řím 10,4.). Jen On učí Boží spravedlnosti a uděluje ji.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1978, 
            "text": "<em>Přirozený zákon je účastí člověka, učiněného k obrazu svého Stvořitele, na Boží moudrosti a dobrotě. Vyjadřuje důstojnost lidské osoby a tvoří základ jejích práv a jejích základních povinností.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1979, 
            "text": "<em>Přirozený zákon je v průběhu dějin neměnný a trvalý. Normy, které jej vyjadřují, zůstávají ve své podstatě stále platné. Je nezbytným základem k vybudování mravních pravidel a k občanskému zákonu.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1980, 
            "text": "<em>Starý zákon je prvním stupněm zjeveného zákona. Jeho mravní předpisy jsou shrnuty v desateru Božích přikázání.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1981, 
            "text": "<em>Mojžíšův zákon obsahuje mnoho pravd, které jsou přirozeně přístupné rozumu. Bůh je zjevil, protože lidé je nedokázali číst ve svém srdci.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1982, 
            "text": "<em>Starý zákon je přípravou na evangelium.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1983, 
            "text": "<em>Nový zákon je milostí Ducha svatého, přijatou skrze víru v Krista, a působí prostřednictvím lásky. Nachází svůj hlavní výraz v horském kázání našeho Pána a používá svátostí, aby nám uděloval milost.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1984, 
            "text": "<em>Evangelijní zákon naplňuje, překonává a přivádí k dokonalosti Starý zákon: naplňuje jeho přísliby nebeského království prostřednictvím blahoslavenství a zdokonaluje jeho přikázání tím, že napravuje kořen jednání, srdce.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1985, 
            "text": "<em>Nový zákon je zákonem lásky, zákonem milosti, zákonem svobody.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 1986, 
            "text": "<em>Nový zákon obsahuje kromě přikázání také evangelijní rady. „Svatost církve podporují zvláštním způsobem četné rady, jejichž zachovávání Pán předkládá svým učedníkům v evangeliu.“ (2. vatikánský koncil, LG 42.)</em>\n"
        }, 
        {
            "chapter": 31, 
            "caption": "<b>2. ČLÁNEK</b><br>MILOST A OSPRAVEDLNĚNÍ<br><b>I. Ospravedlnění</b>", 
            "refs": "734", 
            "id": 1987, 
            "text": "Milost Ducha svatého má moc nás ospravedlnit, to je očistit nás od našich hříchů a udělit nám „ospravedlnění, které dává Bůh na základě víry v Ježíše Krista“ (Řím 3,22) a skrze křest: (Srov. Řím 6,3-4.)</p><p><small>„Jestliže jsme však s Kristem umřeli, jsme přesvědčeni, že spolu s ním také budeme žít. Víme totiž, že Kristus vzkříšený z mrtvých už neumírá, smrt nad ním už nemá vládu. Kdo umřel, umřel hříchu jednou provždy, a když žije, žije pro Boha. Tak i vy se považujte za mrtvé hříchu, ale za žijící Bohu, když jste spojeni s Kristem Ježíšem“ (Řím 6,8-11). </small>\n"
        }, 
        {
            "chapter": 31, 
            "caption": "", 
            "refs": "654,460", 
            "id": 1988, 
            "text": "Mocí Ducha svatého se podílíme na Kristově utrpení tím, že umíráme hříchu, a na jeho zmrtvýchvstání tím, že se rodíme k novému životu; jsme údy jeho těla, kterým je církev (Srov. 1 Kor 12.), ratolesti naštěpované na vinný kmen, jímž je on sám (Srov. Jan 15,1-4.).</p><p><small>„Skrze Ducha svatého máme účast na Bohu ... Tím, že se podílíme na Duchu, stáváme se účastnými božské přirozenosti ... To je důvod, proč jsou zbožštěni ti, v nichž přebývá Duch.“ (Sv. Atanáš, <i><i>Epistulae ad Serapionem</i></i>, 1, 24: PG 26, 585-588.)</small>\n"
        }, 
        {
            "chapter": 31, 
            "caption": "", 
            "refs": "1427", 
            "id": 1989, 
            "text": "Prvním dílem milosti Ducha svatého je obrácení, které působí ospravedlnění podle Ježíšova kázání na počátku evangelia: „Obraťte se, neboť se přiblížilo nebeské království“ (Mt 4,17). Pod vlivem milosti se člověk obrací k Bohu a odvrací se od hříchu a tak přijímá shůry odpuštění a spravedlnost. „Ospravedlnění ... není prosté odpuštění, nýbrž také posvěcení a obnovení vnitřního člověka.“ (Tridentský koncil: DS 1528.)\n"
        }, 
        {
            "chapter": 31, 
            "caption": "", 
            "refs": "1446,1733", 
            "id": 1990, 
            "text": "Ospravedlnění <i>odděluje člověka od hříchu</i>, který odporuje lásce k Bohu, a očišťuje srdce člověka od hříchu. Ospravedlnění navazuje na iniciativu milosrdenství Boha, který nabízí odpuštění. Odpuštění smiřuje člověka s Bohem, osvobozuje z otroctví hříchu a uzdravuje.\n"
        }, 
        {
            "chapter": 31, 
            "caption": "", 
            "refs": "1812", 
            "id": 1991, 
            "text": "Ospravedlnění je zároveň <i>přijetí Boží spravedlnosti</i> skrze víru v Ježíše Krista. Spravedlnost zde znamená přímost, bezprostřednost Boží lásky. Spolu s ospravedlněním se do našich srdcí vlévá víra, naděje a láska a je nám dána poslušnost Boží vůle.\n"
        }, 
        {
            "chapter": 31, 
            "caption": "", 
            "refs": "617,1266,294,2543", 
            "id": 1992, 
            "text": "Ospravedlnění nám <i>bylo zaslouženo utrpením Krista</i>, který se obětoval na kříži jako živá, svatá a bohumilá oběť a jehož krev se stala nástrojem smíru za hříchy všech lidí. Ospravedlnění se uděluje křtem, svátostí víry. Uvádí nás v soulad se spravedlností Boha, který nás mocí svého milosrdenství činí vnitřně spravedlivými. Cílem ospravedlnění je oslava Boha a Krista a dar věčného života (Tridentský koncil: DS 1529.).</p><p><small>„V nynější době se stalo zřejmým, že Bůh dává spravedlnost nezávisle na Zákonu. Svědčí o tom už Zákon a Proroci. Je to ospravedlnění, které dává Bůh na základě víry v Ježíše Krista, a to všem, kdo věří. Rozdílu není. Vždyť všichni jsou hříšníky a nedostává se jim Boží slávy. Z jeho milosti však docházejí ospravedlnění zdarma, protože je vykoupil Kristus Ježíš. Aby Bůh ukázal svou (spásnou) spravedlnost, ustanovil ho jako smírnou oběť v jeho krvi, která působí skrze víru. Bůh totiž ve své shovívavosti promíjel hříchy, které byly páchány v dřívější době, aby nyní projevil svou (spásnou) spravedlnost a ukázal, že sám je spravedlivý a že ospravedlňuje toho, kdo má víru v Ježíše“ (Řím 3,21-26).</small>\n"
        }, 
        {
            "chapter": 31, 
            "caption": "", 
            "refs": "2008,2068", 
            "id": 1993, 
            "text": "Ospravedlnění navozuje <i>spolupráci mezi Boží milostí a svobodou člověka</i>. U člověka se projevuje souhlasem víry se slovem Boha, který ho volá k obrácení, a ve spolupráci lásky s působením Ducha svatého, který ho předchází a ochraňuje.</p><p><small>„Když se Bůh dotýká lidského srdce osvícením Ducha svatého, člověk nezůstává naprosto netečným při přijetí tohoto vnuknutí, které může ostatně také odmítnout; nemůže se však ani bez Boží milosti svou svobodnou vůlí připravit na spravedlnost před Bohem.“ (Tridentský koncil, DS 1525.)</small>\n"
        }, 
        {
            "chapter": 31, 
            "caption": "", 
            "refs": "312,412", 
            "id": 1994, 
            "text": "Ospravedlnění je <i>nejvznešenější dílo Boží lásky</i>, jež se ukázala v Ježíši Kristu a byla udělena prostřednictvím Ducha svatého. Svatý Augustin je toho názoru, že „ospravedlnění bezbožníka je větší dílo ne stvoření nebe a země“, protože „nebe a země pominou, zatímco spása a ospravedlnění vyvolených zůstávají“ (Sv. Augustin, <i>In Evangelium Iohannis tractatus</i>, 72, 3.). Domnívá se též, že ospravedlnění hříšníků překonává stvoření andělů ve spravedlnosti, protože ukazuje ještě mnohem větší milosrdenství.\n"
        }, 
        {
            "chapter": 31, 
            "caption": "", 
            "refs": "741", 
            "id": 1995, 
            "text": "Duch svatý je vnitřním učitelem. Tím, že ospravedlnění dává život „vnitřnímu člověku“ (Srov. Řím 7,22; Ef 3,16.), zahrnuje <i>posvěcení celé bytosti</i>. </p><p><small>„Kdysi jste dávali svoje údy do služeb nečistoty a nevázanosti, takže jste vedli život nezřízený. Teď zase dejte svoje údy do služeb spravedlnosti, abyste vedli život svatý … Nyní však jste osvobozeni od hříchu a dali jste se do služby Bohu. A užitek z toho je vaše posvěcení a nakonec věčný život“ (Řím 6,19.22).</small>\n"
        }, 
        {
            "chapter": 31, 
            "caption": "<b>II. Milost</b>", 
            "refs": "153", 
            "id": 1996, 
            "text": "Naše ospravedlnění pochází z Boží milosti. Milost je <i>přízeň, nezasloužená pomoc</i>, kterou nám Bůh dává, abychom odpověděli na jeho nabídku stát se Božími dětmi (Srov. Jan 1,12-18.), adoptivními syny (Srov. Řím 8,14-17.) účastnými božské přirozenosti (Srov. 2 Petr 1,3-4.) a věčného života (Srov. Jan 17,3.).\n"
        }, 
        {
            "chapter": 31, 
            "caption": "", 
            "refs": "375,260", 
            "id": 1997, 
            "text": "Milost je <i>účast na životě Božím</i>; uvádí nás do vnitřní důvěrnosti života Nejsvětější Trojice. Křesťan se křtem podílí na milosti Krista, který je hlavou svého těla. Jako „adoptivní syn“ může nyní ve spojení s jednorozeným Synem nazývat Boha „Otcem“. Dostává život Ducha, který do něj vdechuje lásku a vytváří církev.\n"
        }, 
        {
            "chapter": 31, 
            "caption": "", 
            "refs": "1719", 
            "id": 1998, 
            "text": "Toto povolání k věčnému životu je <i>nadpřirozené</i>. Zcela závisí na nezasloužené iniciativě Boha, protože jen on může zjevit a dát sám sebe. Přesahuje schopnost rozumu a síly lidské vůle, jakož i všech tvorů. (Srov. 1 Kor 2,7-9.)\n"
        }, 
        {
            "chapter": 31, 
            "caption": "", 
            "refs": "1966", 
            "id": 1999, 
            "text": "Kristova milost je nezasloužený dar, který nám Bůh dává ze svého života vlitého do naší duše Duchem svatým, aby ji vyléčil z hříchu a posvětil. Je to milost <i>posvěcující</i> nebo <i>zbožšťující</i>, kterou jsme dostali při křtu a která je v nás pramenem díla posvěcení (Srov. Jan 4,14; 7,38-39.).</p><p><small>„Když se tedy někdo stal křesťanem, je to nové stvoření. To staré pominulo, nové nastoupilo. A všecko to pochází od Boha; on nás smířil se sebou skrze Krista“ (2 Kor 5,17-18). </small>\n"
        }, 
        {
            "chapter": 31, 
            "caption": "", 
            "refs": "", 
            "id": 2000, 
            "text": "Milost posvěcující je stálý dar, trvalá a nadpřirozená dispozice, která zdokonaluje samu duši, aby ji učinila schopnou žít s Bohem a jednat z lásky k němu. Rozlišujeme: milost habituální (stav milosti), která je trvalou dispozicí k tomu, aby člověk žila a jednal podle Božího nabádání, a aktuální (pomáhající) milosti, kterými jsou míněny projevy Boží pomoci jak na počátku obrácení, tak během díla posvěcení.\n"
        }, 
        {
            "chapter": 31, 
            "caption": "", 
            "refs": "490", 
            "id": 2001, 
            "text": "Již příprava člověka na přijetí milosti je dílem milosti. Ta je pak nutná, aby probudila a udržovala naši spolupráci na ospravedlnění prostřednictvím víry a na posvěcování prostřednictvím lásky. Bůh v nás tak dovršuje to, co započal: „Začíná totiž tak, že provádí svými zásahem to, že chceme; a dovršuje tím, že spolupracuje s hnutími naší již obrácené vůle.“ (Sv. Augustin, <i>De gratia et libero arbitrio</i>, 17, 33: PL 44, 901.)</p><p><small>„Jistě i my pracujeme, ale tak, že spolupracujeme s Bohem, který je činný. Jeho milosrdenství nás předešlo, abychom byli uzdraveni, a bude nás ještě sledovat, abychom po svém uzdravení zesílili; předchází nás, aby nás volal, sleduje nás, aby nás oslavil, předchází nás, abychom žili zbožně, a sleduje nás, abychom s ním žili věčně, protože je jisté, že bez něho nemůžeme dělat nic.“ (Sv. Augustin, <i>De natura et gratia</i>, 31, 35: PL 44, 264.)</small>\n"
        }, 
        {
            "chapter": 31, 
            "caption": "", 
            "refs": "1742,2550", 
            "id": 2002, 
            "text": "Svobodná Boží iniciativa vyžaduje <i>svobodnou odpověď člověka</i>; Bůh totiž stvořil člověka ke svému obrazu a dal mu se svobodou i schopnost Boha poznávat a milovat. Duše nevstupuje do společenství lásky, leč svobodně. Bůh se přímo dotýká srdce člověka a hýbe jím. Vložil do člověka touhu po pravdě a po dobru, kterou může ukojit jen on. Přísliby „věčného života“ odpovídají na tuto touhu tak, že převyšují každou naději:</p><p><small>„Jestliže ty jsi odpočinul sedmého dne po skončení svých velmi dobrých děl ... bylo to proto, abys nám předem skrze hlas svého Písma oznámil, že i my po svých dílech, která jsou velmi dobrá, protože ty jsi nám je daroval, odpočineme také v sobotu věčného života v tobě.“ (Sv. Augustin, <i>Confessiones</i> /Vyznání/, 13, 36, 51.)</small>\n"
        }, 
        {
            "chapter": 31, 
            "caption": "", 
            "refs": "1108,1127,799,800,801", 
            "id": 2003, 
            "text": "Milost je především a hlavně darem Ducha, který nás ospravedlňuje a posvěcuje. Avšak milost zahrnuje i dary, které nám Duch uděluje, aby nás připojil ke svému dílu, aby nás uschopnil ke spolupráci na spáse druhých a na růstu Kristova těla, církve. <i>Svátostné milosti</i> jsou dary vlastní různým svátostem. Jsou pak ještě i zvláštní milosti nazývané také řeckým výrazem „<i>charismata</i>“, kterého užil svatý Pavel a který znamená přízeň, nezasloužený dar, dobrodiní (Srov. 2. vatikánský koncil, LG 12.). Ať je jejich povaha jakákoliv, někdy i mimořádná jako u daru zázraků nebo jazyků, charismata jsou zaměřena na posvěcující milost a jejich účelem je obecné blaho církve. Jsou ve službě lásky, která buduje církev. (Srov. 1 Kor 12.)\n"
        }, 
        {
            "chapter": 31, 
            "caption": "", 
            "refs": "", 
            "id": 2004, 
            "text": "Mezi zvláštními milostmi je vhodné připomenout milosti stavu, které provázejí vykonávání povinnosti křesťanského života a služeb v církvi:</p><p><small>„Máme rozmanité duchovní dary podle milosti,která nám byla dána. Kdo má dar mluvit z vnuknutí, ať ho užívá úměrně k vlastní víře. Kdo má dar služby, ať ho uplatňuje ve službě. Kdo má dar vyučovat, ať se věnuje vyučování, kdo dar povzbuzovat, ať povzbuzuje. Kdo rozdává, ať to dělá velkodušně. Kdo stojí v čele, ať je horlivý. Kdo prokazuje milosrdenství, ať to činí s radostí“ (Řím 12,6-8).</small>\n"
        }, 
        {
            "chapter": 31, 
            "caption": "", 
            "refs": "1768", 
            "id": 2005, 
            "text": "Protože milost patří do nadpřirozeného řádu, <i>uniká naší zkušenosti</i> a lze ji poznat jen vírou. Nemůžeme tedy na základě svých pocitů nebo svých skutků dovozovat, že jsme ospravedlněni a spaseni (Srov. tridentský koncil: DS 1533-1534.). Nicméně uvažujeme-li podle slova Pána „poznáte je tedy po jejich ovoci“ (Mt 7,20) o Božích dobrodiních v našem životě i v životě svatých, poskytuje nám to záruku, že milost v nás působí a že nás pobízí ke stále větší víře a k postoji důvěryplné chudoby.</p><p><small>Tento postoj je velice pěkně vysvětlen názorně v odpovědi Jany z Arku na lstivý dotaz jednoho z jejích církevních soudců. Na otázku, zda ví, je-li v Boží milosti, odpovídá: „Nejsem-li v ní, kéž mě Bůh do ní uvede; jsem-li, kéž mě v ní ráčí uchovat.“ „Bože ... ukazuješ svou slávu na svých svatých. Neboť když korunuješ jejich zásluhy, korunuješ své dary.“ (Sv. Jana z Arku, Akta procesu.)</small>\n"
        }, 
        {
            "chapter": 31, 
            "caption": "<b>III. Zásluha</b>", 
            "refs": "1723,1807", 
            "id": 2006, 
            "text": "<small>„Bože ... ukazuješ svou slávu na svých svátých. Neboť když korunuješ jejich zásluhy, korunuješ své dary.“(Římský misál, preface o svatých I, kde se cituje sv. Augustin, „doktor milosti“; srov. <i>Enarratio in Psalmos</i> 102, 7.)</small></p><p>Výraz „zásluha“ označuje obyčejně patřičnou <i>odměnu</i>, kterou nějaké společenství nebo nějaká společnost <i>dluží</i> některému ze svých členů za činnost, hodnocenou jako dobrou nebo špatnou, zasluhující si odměnu nebo trest. Zásluha patří ke ctnosti spravedlnosti, v souladu se zásadou rovnosti, která je její normou.\n"
        }, 
        {
            "chapter": 31, 
            "caption": "", 
            "refs": "42", 
            "id": 2007, 
            "text": "Člověk si vzhledem k Bohu v přísně právním smyslu nezaslouží nic. Mezi nám a člověkem je nezměrná nerovnost, protože my jsme dostali všechno od něho, našeho Stvořitele.\n"
        }, 
        {
            "chapter": 31, 
            "caption": "", 
            "refs": "306,155,970", 
            "id": 2008, 
            "text": "Zásluha člověka u Boha vyplývá v křesťanském životě z toho, že <i>Bůh se svobodně rozhodl nechat člověka spolupracovat na díle své milosti</i>. Prvním je vždy otcovské jednání Boha, tím, že dává podnět, a svobodné jednání člověka v jeho spolupráci je až na druhém místě, takže zásluhy za dobré skutky je třeba přičítat v prvé řadě Bohu a teprve potom věřícímu. Zásluha člověka se ostatně vrací k Bohu, neboť jeho dobré skutky mají svůj původ v Kristu a pocházejí z předcházející a doprovázející pomoci Ducha svatého.\n"
        }, 
        {
            "chapter": 31, 
            "caption": "", 
            "refs": "604", 
            "id": 2009, 
            "text": "Přijetí nás za děti činí nás skrze milost účastnými božské přirozenosti a může nám v důsledku daru nezasloužené Boží spravedlnosti udělit <i>opravdovou zásluhu</i>. Je to právo vyplývající z milosti, plné právo lásky, která z nás činí „spoludědice“ Krista a činí nás hodnými dosáhnout „slíbeného dědictví věčného života“ (Tridentský koncil: DS 1546.). Zásluhy našich dobrých skutků jsou dary Boží dobroty (Srov. Tridentský koncil: DS 1548.). „Nejprve byla udělována milost, nyní se dává, co je dlužno ... tvé zásluhy jsou vlastně jeho dary.“ (Sv. Augustin, <i>Sermones</i>, 298, 4-5; PL 38, 1367.)\n"
        }, 
        {
            "chapter": 31, 
            "caption": "", 
            "refs": "1998", 
            "id": 2010, 
            "text": "Protože v řádu milosti patří iniciativa Bohu, <i>nikdo si nemůže zasloužit první milost</i>, tu, která je na počátku obrácení, odpuštění a ospravedlnění. Pod vlivem Ducha svatého a lásky si potom můžeme pro sebe i pro druhé <i>zasloužit</i> milosti potřebné pro posvěcení a pro růst milosti a lásky, jakož i pro dosažení věčného života. I samotná časná dobra, jako je zdraví a přátelství, si můžeme zasloužit, řídíme-li se Boží moudrostí. Všechny tyto milosti a tato dobra jsou předmětem křesťanské modlitby, kterou si vyprošujeme milost potřebnou pro záslužné skutky.\n"
        }, 
        {
            "chapter": 31, 
            "caption": "", 
            "refs": "492,1460", 
            "id": 2011, 
            "text": "<i>Kristova láska v nás je pramenem všech našich zásluh</i> před Bohem. Tím, že nás milost spojuje s Kristem činnou láskou, zajišťuje nadpřirozený ráz našim skutkům a v důsledku toho jejich záslužnost před Bohem i před lidmi. Svatí si byli vždy hluboce vědomi, že jejich zásluhy byly čirou milostí.</p><p><small>„Po vyhnanství na zemi doufám, že se budu z Tebe radovat ve vlasti; nechci však hromadit zásluhy pro sebe: chci pracovat jen pro <i>Tvou lásku</i> ... V pozdním večeru tohoto života se objevím před Tebou s prázdnýma rukama, protože Tě nežádám, Pane, abys počítal mé skutky. Veškerá naše spravedlivost je ve Tvých očích poskvrněna. Chci se však obléci do Tvé <i>spravedlnosti</i> a dostat od Tvé lásky, abys byl na věky <i>můj</i>.“ (Sv. Terezie od Dítěte Ježíše, Úkon milosrdné lásky.)</small>\n"
        }, 
        {
            "chapter": 31, 
            "caption": "<b>IV. Křesťanská svatost</b>", 
            "refs": "459", 
            "id": 2012, 
            "text": "„Víme, že těm, kteří milují Boha, všecko napomáhá k dobrému ... Neboť ty, které si napřed vyhlédl, ty také předurčil, aby byli ve shodě s obrazem jeho Syna, aby tak on byl první z mnoha bratří. A ty, které předurčil, také povolal, a ty, které povolal, také ospravedlnil, a ty, které ospravedlnil, také uvedl do slávy“ (Řím 8,28-30).\n"
        }, 
        {
            "chapter": 31, 
            "caption": "", 
            "refs": "915,2545,825", 
            "id": 2013, 
            "text": "„Všichni křesťané, jakéhokoli stavu a zařazení, jsou povoláni k plnému křesťanskému životu a k dokonalé lásce.“ (2. vatikánský koncil, LG 40.) Všichni jsou povoláni k svatosti: „Vy však buďte dokonalí, jako je dokonalý váš nebeský Otec“ (Mt 5,48).</p><p><small>„Věřící ať se snaží všemi silami, které dostali podle míry Kristova daru, aby se následováním Krista a snahou se mu podobat oddali celým srdcem oslavě Boha a službě bližnímu v úplném podřízení Otcově vůli. Svatost Božího lidu tak přinese bohaté plody, jak o tom výmluvně hovoří dějiny církve v životě tolika svatých.“ (2. vatikánský koncil, LG 40.)</small>\n"
        }, 
        {
            "chapter": 31, 
            "caption": "", 
            "refs": "774", 
            "id": 2014, 
            "text": "Duchovní pokrok směřuje ke stále důvěrnějšímu spojení s Kristem. Toto spojení se nazývá „mystické“, protože se podílí na Kristově tajemství prostřednictvím svátostí — „svatých tajemství“ — a v Kristu na tajemství Nejsvětější Trojice. Bůh nás volá všechny k tomuto důvěrnému spojení s ním, i když jen některým jsou uděleny zvláštní milosti nebo mimořádná znamení tohoto mystického života, aby se tak stal zjevným nezasloužený dar, který dostali všichni.\n"
        }, 
        {
            "chapter": 31, 
            "caption": "", 
            "refs": "407,2725,1438", 
            "id": 2015, 
            "text": "Cesta dokonalosti prochází křížem. Bez odříkání a bez duchovního boje není svatosti (Srov. 2 Tim 4.). Duchovní pokrok vyžaduje askezi a umrtvování, které postupně vedou k životu v pokoji a v radosti blahoslavenství:</p><p><small>„Kdo stoupá, nikdy nepřestává znovu a znovu začínat; nikdy s těmi začátky neskončí. Touha toho, kdo stoupá, nikdy nepřestává tím, co už zná.“ (Sv. Řehoř z Nyssy, <i>Homiliae in Canticum</i>, 8: PG 44, 941C.)</small>\n"
        }, 
        {
            "chapter": 31, 
            "caption": "", 
            "refs": "162,1821,1274", 
            "id": 2016, 
            "text": "Synové svaté církve, naší matky, právem doufají <i>v milost vytrvání až do konce a v odměnu</i> Boha, jejich Otce, za dobré skutky vykonané s jeho milostí ve spojení s Ježíšem (Srov. tridentský koncil: DS 1576.). Protože se věřící řídí tímtéž životním pravidlem, mají tutéž „blaženou naději“ těch, které Boží milosrdenství shromažďuje „ve svatém městě, novém Jeruzalémě“, který sestupuje z nebe, od Boha, vystrojený „jako nevěsta okrášlená pro svého ženicha“ (Zj 21,2).\n"
        }, 
        {
            "chapter": 31, 
            "caption": "<b>Souhrn</b>", 
            "refs": "", 
            "id": 2017, 
            "text": "<em>Milostí Ducha svatého je nám udělena Boží spravedlnost. Tím, že nás Duch vírou a křtem spojuje s utrpením a zmrtvýchvstáním Krista, činí nás účastnými jeho života.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2018, 
            "text": "<em>Ospravedlnění jako obrácení představuje dvě hlediska. Člověk se pod vlivem milosti obrací k Bohu a odvrací se od hříchu, a tak přijímá odpuštění a spravedlnost shůry.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2019, 
            "text": "<em>Ospravedlnění zahrnuje odpuštění hříchů, posvěcení a obnovu vnitřního člověka.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2020, 
            "text": "<em>Ospravedlnění nám bylo zaslouženo Kristovým utrpením a je nám uděleno křtem. Ospravedlněním nás uvádí v soulad se spravedlností Boží, která nás činí spravedlivými. Jeho cílem je oslava Boha a Krista a dar věčného života. Je svrchovaným dílem Božího milosrdenství.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2021, 
            "text": "<em>Milost je pomoc, kterou nám Bůh dává, abychom odpovídali na naše povolání stát se jeho adoptivními dětmi. Uvádí nás do vnitřního života Nejsvětější Trojice.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2022, 
            "text": "<em>Boží iniciativa v díle milosti předchází, připravuje a vyvolává svobodnou odpověď člověka. Milost odpovídá na hluboké touhy lidské svobody; vybízí ji, aby s ní spolupracovala, a zdokonaluje ji.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2023, 
            "text": "<em>Posvěcující milost je nezasloužený dar, kterým nám Bůh dává svůj život; je vlita Duchem svatým do naší duše, aby ji uzdravila z hříchu a posvětila ji.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2024, 
            "text": "<em>Posvěcující milost nás činí „bohumilými“. „Charismata“, zvláštní milosti Ducha svatého, jsou zaměřena na posvěcující milost a jejich cílem je obecné dobro církve. Bůh působí i prostřednictvím různých aktuálních (pomáhajících) milostí, které se liší od habituální (trvalé) milosti, která je v nás stále.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2025, 
            "text": "<em>Před Bohem nemáme zásluhu, leda jako důsledek svobodného Božího plánu nechat člověka spolupracovat na díle své milosti. Zásluhu je na prvním místě nutno připisovat Boží milosti, na druhém místě spolupráci člověka. Zásluha člověka tím opět patří Bohu.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2026, 
            "text": "<em>V síle našeho adoptivního synovství nám může milost Ducha svatého udělit opravdovou zásluhu jako důsledek nezasloužené Boží spravedlnosti. Láska je v nás hlavním pramenem zásluh před Bohem.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2027, 
            "text": "<em>Nikdo si nemůže zasloužit první milost, která je na počátku obrácení. Pod vlivem Ducha svatého si můžeme zasloužit pro sebe i pro druhé všechny milosti potřebné k dosažení věčného života, jakož i potřebná hmotná dobra.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2028, 
            "text": "<em>„K plnému křesťanskému životu a dokonalé lásce jsou povoláni všichni křesťané.“ (2. vatikánský koncil, LG 40.) „Křesťanská dokonalost má jen jedinou hranici: totiž, že je bez hranic.“ (Sv. Řehoř z Nyssy, <i>De vita Moysis</i> 1, 5 PG 44, 300D.)</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2029, 
            "text": "<em>„Kdo chce jít za mnou, zapři sám sebe, vezmi svůj kříž a následuj mě“ (Mt 16,24).</em>\n"
        }, 
        {
            "chapter": 31, 
            "caption": "<b>3. ČLÁNEK</b><br>CÍRKEV, MATKA A UČITELKA", 
            "refs": "828,970,1172", 
            "id": 2030, 
            "text": "Křesťan uskutečňuje své povolání v církvi ve společenství se všemi pokřtěnými. Od církve přijímá Boží slovo, v němž jsou obsaženy jednotlivé články učení „Kristova zákona“ (Srov. Gal 6,2.). Od církve dostává milost svátostí, které jej posilují na „cestě“. Církev mu dává <i>příklad svatosti</i>; její vzor a pramen poznává v nejsvětější Panně Marii; svatost poznává v ryzím svědectví těch, kteří ji žijí; objevuje ji v duchovní tradici a v dlouhých dějinách světců, kteří žili před ním a jejichž památka se v liturgii podle církevního kalendáře slaví.\n"
        }, 
        {
            "chapter": 31, 
            "caption": "", 
            "refs": "1368", 
            "id": 2031, 
            "text": "<i>Mravní život je duchovní bohoslužba</i>. Přinášíme svá těla jako „oběť živou, svatou a Bohu milou“ (Řím 12,1) v lůně Kristova Těla, které tvoříme, a ve společenství s jeho eucharistickou obětí. V liturgii a při slavení svátostí se modlitba a nauka spojují s Kristovou milostí, aby osvěcovaly a živily křesťanský způsob jednání. Jako celý křesťanský život, tak i mravní život nachází svůj pramen a své vyvrcholení v eucharistické oběti.\n"
        }, 
        {
            "chapter": 31, 
            "caption": "<b>I. Mravní život a učitelský úřad církve</b>", 
            "refs": "85-87,888-892,2246,2420", 
            "id": 2032, 
            "text": "Církev „sloup a opora pravdy“ (1 Tim 3,15), „převzala od apoštolů Kristův slavnostní příkaz zvěstovat pravdu o spáse“ (2. vatikánský koncil, LG 17.). Je úkolem církve „vždy a všude hlásat mravní zásady včetně těch, které se týkají společenského pořádku, a také posuzovat kteroukoli lidskou záležitost, pokud to vyžadují základní práva lidské osobnosti nebo spása duší“. (CIC, kán. 747, 2.)\n"
        }, 
        {
            "chapter": 31, 
            "caption": "", 
            "refs": "84", 
            "id": 2033, 
            "text": "<i>Učitelský úřad pastýřů</i> církve se v oblasti morálky obvykle vykonává katechezí a kázáním za pomoci děl teologů a duchovních autorů. Takovým způsobem se pod vedením pastýřů a pod jejich dohledem přenášel z generace na generaci „poklad“ křesťanské morálky, který tvoří charakteristický souhrn pravidel, příkazů a ctností, které pramení z víry v Krista a které oživuje láska. Tato katecheze si tradičně brala za základ spolu s vyznáním víry a modlitbou Páně Desatero, které vyjadřuje zásady mravního života platné pro všechny lidi.\n"
        }, 
        {
            "chapter": 31, 
            "caption": "", 
            "refs": "", 
            "id": 2034, 
            "text": "Římský velekněz a biskupové jsou „autentičtí, tj. Kristovou autoritou obdaření učitelé. Lidu sobě svěřenému zvěstují víru, v kterou má věřit a uplatňovat ji v životě.“ (2. vatikánský koncil, LG 25.) <i>Řádný</i> a všeobecný <i>učitelský úřad</i> římského velekněze a s ním spojených biskupů učí věřící pravdám, kterým mají věřit, lásce, kterou mají prokazovat, a blaženosti, v kterou mají doufat.\n"
        }, 
        {
            "chapter": 31, 
            "caption": "", 
            "refs": "", 
            "id": 2035, 
            "text": "Nejvyšší stupeň účasti na Kristově autoritě zajišťuje charisma <i>neomylnosti</i>. „Sahá tak daleko, jak daleko sahá poklad božského zjevení“ (2. vatikánský koncil, LG 25.); vztahuje se také na všechny prvky nauky, včetně morálky, bez nichž nelze uchovávat, vykládat nebo dodržovat pravdy víry vedoucí ke spáse. (Srov. Kongregace pro nauku víry, <i>Mysterium ecclesiae</i>, 3: AAS 65 [1973], 396-408.)\n"
        }, 
        {
            "chapter": 31, 
            "caption": "", 
            "refs": "1960", 
            "id": 2036, 
            "text": "Pravomoc učitelského úřadu se vztahuje také na zvláštní příkazy <i>přirozeného zákona</i>, protože jejich dodržování, požadované Stvořitelem, je nutné ke spáse. Když učitelský úřad církve připomíná příkazy přirozeného zákona, vykonává tak podstatnou část svého prorockého úřadu — hlásat lidem, co opravdu jsou, a připomínat jim, jací mají být před Bohem. (Srov. 2. vatikánský koncil, DH 14.)\n"
        }, 
        {
            "chapter": 31, 
            "caption": "", 
            "refs": "2041", 
            "id": 2037, 
            "text": "Boží zákon, svěřený církví, je předkládán věřícím jako cesta života a pravdy. Věřící mají tedy <i>právo</i> (Srov. CIC, kán. 213.) být vyučováni podle spásonosných Boží přikázání, která očišťují úsudek a skrze milost uzdravují zraněný lidský rozum. Mají <i>povinnost</i> zachovávat ustanovení a výnosy vydané právoplatnou církevní autoritou. I když mají taková rozhodnutí disciplinární ráz, vyžadují ochotu v lásce.\n"
        }, 
        {
            "chapter": 31, 
            "caption": "", 
            "refs": "2442", 
            "id": 2038, 
            "text": "K učitelské práci a k uplatňování křesťanské morálky církev potřebuje péči pastýřů, vědeckou znalost teologů, přispění všech křesťanů a lidí dobré vůle. Prostřednictvím víry a uplatňováním evangelia jednotlivci zakoušejí, co je to „život v Kristu“, který je osvěcuje a činí je schopnými rozlišovat podle Božího ducha božské skutečnosti od lidských (Srov. 1 Kor 2,10-15.). Tak může Duch svatý použít prostých, aby osvítil učené a v důstojnosti výše postavené.\n"
        }, 
        {
            "chapter": 31, 
            "caption": "", 
            "refs": "1783", 
            "id": 2039, 
            "text": "Úřady mají být vykonávány v duchu bratrské služby a v oddanosti církvi, ve jménu Pána (Srov. Řím 12,8.11.). Zároveň se má svědomí každého při posuzování vlastních osobních skutků vyhnout tomu, aby zůstalo uzavřeno v mezích individuální úvahy. Má se, jak nejlépe umí, otevírat úvaze o dobru všech, jak je to vyjádřeno v mravním zákonu, přirozeném i zjeveném, a v důsledku toho i v církevním zákoně a v zaručené nauce učitelského úřadu o mravních otázkách. Není správné stavět osobní svědomí a rozum proti mravnímu zákonu nebo učitelskému úřadu církve.\n"
        }, 
        {
            "chapter": 31, 
            "caption": "", 
            "refs": "167", 
            "id": 2040, 
            "text": "Tak se může rozvíjet mezi křesťany ryzí <i>synovské smýšlení vůči církvi</i>. Je to obvyklý rozvoj křestní milosti, která nás zrodila v lůně církve a jíž jsme se stali údy Kristova Těla. Církev nám ve své mateřské péči zprostředkovává Boží milosrdenství, které vítězí nad všemi našimi hříchy a působí především ve svátosti smíření. Jako starostlivá matka nám církev denně prostřednictvím liturgie rozdává hojnou stravu slova a eucharistie (našeho) Pána.\n"
        }, 
        {
            "chapter": 31, 
            "caption": "<b>II. Církevní přikázání</b>", 
            "refs": "", 
            "id": 2041, 
            "text": "Církevní přikázání se nacházejí v této linii mravního života, která navazuje na liturgický život a z něho se také živí. Závazný charakter takových pozitivních zákonů, vyhlášených odpovědnými pastýři církve, má zaručit věřícím nezbytné minimum ducha modlitby, mravního úsilí a růstu lásky k Bohu a bližnímu:\n"
        }, 
        {
            "chapter": 31, 
            "caption": "", 
            "refs": "1389,2180,1457,", 
            "id": 2042, 
            "text": "První přikázání („O nedělích a jiných svátcích dle přikázání se účastnit mše svaté a zdržet se služebních prací“) požaduje od věřících, aby den, kdy se připomíná zmrtvýchvstání Páně, jakož i hlavní liturgické svátky, kdy se uctívají tajemství Páně, Panny Marie a svatých, světili především účastí na eucharistické oběti, k níž se shromažďuje křesťanské společenství, a odpočinuli si od těch prací a zaměstnání, které by jim v takovém posvěcování těchto dní mohly bránit (Srov. CIC, kán. 1246-1248; CCEO, kán. 880, 3; 881, 1.2.4.).</p><p>Druhé přikázání („Vyzpovídat se ze svých hříchů alespoň jednou za rok“) zajišťuje přípravu na eucharistii prostřednictvím přijetí svátosti pokání, kterou pokračuje dílo křestního obrácení a odpuštění (Srov. CIC, kán. 989; CCEO, kán. 719.).</p><p>Třetí přikázání („Přijmout Svátost oltářní alespoň ve velikonoční době“) zaručuje minimum v přijímání těla a krve Páně ve spojení s velikonočními svátky, pramenem a středem křesťanské liturgie. (Srov. CIC, kán. 920; CCEO, kán. 708; 881, 3.)\n"
        }, 
        {
            "chapter": 31, 
            "caption": "", 
            "refs": "1387,1438,1351", 
            "id": 2043, 
            "text": "Čtvrté přikázání („Ve dnech církví stanovených se zdržovat požívání masa a zachovávat půst“) zajišťuje prostor pro odříkání a pokání, které nás připravují na liturgické svátky; přispívají k tomu, abychom dovedli získat nadvládu nad svými pudy a svobodu srdce.(Srov. CIC, kán. 1249-1251; CCEO, kán. 882.)</p><p>Páté přikázání („Církvi na její potřeby přispívat“) praví, že věřící jsou také povinni přispívat na hmotné potřeby církve, každý podle svých možností.(Srov. CIC, kán. 222; CCEO, kán. 25. Biskupské konference mohou na svém území stanovit kromě těchto i jiná církevní přikázání; srov. CIC, kán. 455.)\n"
        }, 
        {
            "chapter": 31, 
            "caption": "<b>III. Mravní život a svědectví misijního poslání</b>", 
            "refs": "852,905", 
            "id": 2044, 
            "text": "Věrnost pokřtěných je základní podmínkou pro hlásání evangelia a pro <i>poslání církve ve světě</i>. Aby poselství spásy ukázalo před lidmi sílu své pravdy a vyzařovalo ji, musí být potvrzováno svědectvím života křesťanů. „Svědectví křesťanského života a dobré skutky, konané v nadpřirozeném duchu, mají sílu přitahovat lidi k víře a k Bohu.“ (2. vatikánský koncil. AA 6.)\n"
        }, 
        {
            "chapter": 31, 
            "caption": "", 
            "refs": "753,828", 
            "id": 2045, 
            "text": "Protože křesťané jsou údy Těla, jehož hlavou je Kristus (Srov. Ef 1,22.), přispívají k <i>budování církve stálostí</i> svého přesvědčení i svých mravů. Církev roste, rozkvétá a šíří se prostřednictvím svatosti svých věřících (Srov. 2. vatikánský koncil, LG 39.), „dokud nedojdeme všichni k jednotě ve víře a v poznání Božího Syna, k mužné zralosti, k onomu věku, (kdy se na nás uskuteční) Kristova plnost“ (Ef 4,13).\n"
        }, 
        {
            "chapter": 31, 
            "caption": "", 
            "refs": "671,2819", 
            "id": 2046, 
            "text": "Křesťané svým životem podle Krista <i>urychlují příchod Božího království</i>, „království pravdy ... spravedlnosti ... a pokoje“ (Římský misál, preface na slavnost Krista Krále.). Kvůli tomu nezanedbávají své pozemské úkoly; věrni svému Mistru je plní poctivě, trpělivě a s láskou.\n"
        }, 
        {
            "chapter": 31, 
            "caption": "<b>Souhrn</b>", 
            "refs": "", 
            "id": 2047, 
            "text": "<em>Mravní život je duchovní bohoslužba. Křesťanské jednání nachází svůj zdroj síly v liturgii a ve slavení svátostí.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2048, 
            "text": "<em>Církevní přikázání se týkají mravního i křesťanského života, který je spojen s liturgií, jíž se sytí.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2049, 
            "text": "<em>Pastýři církve vykonávají svůj učitelský úřad v oblasti morálky obvykle katechezí a kázáním; základem je Desatero, které vyjadřuje zásady mravního života, platné pro všechny lidi.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2050, 
            "text": "<em>Římský velekněz a biskupové hlásají jako autentičtí učitelé Božímu lidu víru, kterou je nutno věřit a uplatňovat ji v mravech. Je také na nich, aby se vyslovili k mravním otázkám týkajícím se přirozeného zákona a rozumu.</em>\n"
        }, 
        {
            "chapter": 31, 
            "caption": "", 
            "refs": "", 
            "id": 2051, 
            "text": "<em>Neomylnost učitelského úřadu pastýřů se vztahuje na všechny prvky nauky, včetně morálky, bez nichž nelze uchovat, vykládat nebo dodržovat pravdy víry vedoucí ke spáse.</em>\n"
        }, 
        {
            "chapter": 33, 
            "caption": "„MISTŘE, CO MÁM DĚLAT ...?“", 
            "refs": "1858", 
            "id": 2052, 
            "text": "„Mistře, co dobrého mám udělat, abych dosáhl věčného života?“ Mladíkovi, který se na něho obrací s touto otázkou, Ježíš odpovídá tím, že mu připomíná nutnost uznat Boha jako „jedině dobrého“, jako nejvyšší dobro (par excellence) a jako zdroj všeho dobra. Pak mu Ježíš říká: „Chceš-li však vejít do života, zachovávej přikázání.“ A vypočítává mladíkovi přikázání, která se týkají lásky k bližnímu: „Nezabiješ, nezcizoložíš, nepokradeš, nevydáš křivé svědectví, cti otce i matku a miluj svého bližního jako sám sebe.“ Nakonec Ježíš shrnuje všechna tato přikázání do kladné formulace: „Miluj svého bližního jako sám sebe“ (Mt 19,16-19).\n"
        }, 
        {
            "chapter": 33, 
            "caption": "", 
            "refs": "1968,1973", 
            "id": 2053, 
            "text": "A k této první odpovědi hned přidává druhou: „Chceš-li být dokonalý, jdi, prodej svůj majetek a rozdej chudým, a budeš mít poklad v nebi. Pak přijď a následuj mě“ (Mt 19,21). Tato druhá odpověď však neruší první. Následování Krista zahrnuje zachovávání přikázání. Zákon není zrušen (Srov. Mt 5,17), ale člověk je vyzýván, aby ho našel v osobě svého Mistra, který je jeho dokonalým naplněním. Ve třech synoptických evangeliích na Ježíšovu výzvu k bohatému mladíkovi, aby ho následoval jako učedník v poslušnosti a v zachovávání přikázání, navazuje vybídka k chudobě a k čistotě (Srov. Mt 19,6-12.21.23-29). Evangelijní rady jsou neoddělitelné od přikázání.\n"
        }, 
        {
            "chapter": 33, 
            "caption": "", 
            "refs": "581", 
            "id": 2054, 
            "text": "Ježíš převzal deset přikázání, ale zjevil také sílu Ducha, která v jejich liteře působí. Hlásal „spravedlnost mnohem dokonalejší než spravedlnost učitelů Zákona a farizeů“ (Mt 5,20) a než spravedlnost pohanů (Srov. Mt 5,46-47). Objasnil všechny požadavky přikázání: „Slyšeli jste, že bylo řečeno předkům: ‘Nezabiješ!’ ... Ale já vám říkám: Každý, kdo se na svého bratra hněvá, propadne soudu“ (Mt 5,21-22).\n"
        }, 
        {
            "chapter": 33, 
            "caption": "", 
            "refs": "129", 
            "id": 2055, 
            "text": "Když je mu položena otázka „Mistře, které přikázání je v Zákoně největší?“ (Mt 22,36), Ježíš odpovídá: „‘Miluj Pána, svého Boha, celým svým srdcem, celou svou duší a celou svou myslí.’ To je největší a první přikázání. Druhé je podobné: ‘Miluj svého bližního jako sám sebe.’ Na těch dvou přikázáních spočívá celý Zákon i Proroci“ (Mt 22,37-40; Srov. Dt 6,5; Lv 19,18). Desatero se musí vysvětlovat ve světle tohoto dvojího a současně jediného přikázání lásky, plnosti Zákona.</p><p><small>„Vždyť přikázání ‘nebudeš cizoložit, nebudeš zabíjet, nebudeš krást, nebudeš žádostivý’, a je-li ještě nějaké přikázání, všecka jsou shrnuta v tomto: ‘Miluj svého bližního jako sám sebe’. Láska bližnímu neubližuje. Naplněním zákona je tedy láska“ (Řím 13,9-10).</small>\n"
        }, 
        {
            "chapter": 33, 
            "caption": "DESATERO V PÍSMU SVATÉM", 
            "refs": "700,62", 
            "id": 2056, 
            "text": "Slovo „desatero“ (dekalog) znamená doslovně „deset slov“ (Ex 34,28; Dt 4,13; 10,4). Těchto „deset slov“ zjevil Bůh svému lidu na posvátné hoře. Napsal je svým „prstem“ (Srov. Ex 31,18; Dt 5,22), na rozdíl od ostatních příkazů napsaných Mojžíšem (Srov. Dt 31,9.24). Jsou to Boží slova v jedinečném smyslu. Předává nám je kniha Exodus (Srov. Ex 20,1-17) a kniha Deuteronomium (Srov. Dt 5,6-22). Již od Starého zákona se posvátné knihy odvolávají na „deset slov“ (Srov. Oz 4,2; Jer 7,9; Ez 18,5-9). Avšak jejich plný smysl zjevil teprve Ježíš v Novém zákoně.\n"
        }, 
        {
            "chapter": 33, 
            "caption": "", 
            "refs": "2084,2170", 
            "id": 2057, 
            "text": "Desatero se chápe především v souvislosti s exodem (vyjitím vyvoleného lidu z Egypta), který je velkou událostí Božího osvobození v samém středu Staré smlouvy. Ať v negativní formulaci jako zákazy, nebo v pozitivní jako příkazy (např. cti svého otce i matku svou), stanoví „deset slov“ podmínky života osvobozeného z otroctví hříchu. Desatero je cesta života:</p><p><small>„Jestliže budeš poslouchat přikázání Hospodina, svého Boha, která ti já dnes přikazuji, a budeš milovat Hospodina, svého Boha, budeš-li chodit po jeho cestách a zachováš-li jeho přikázání, nařízení a ustanovení, budeš žít a rozmnožíš se“ (Dt 30,16).</small></p><p>Tato osvobozující síla dekalogu se ukáže například v přikázání o sobotním klidu, určeném i cizincům i otrokům:</p><p><small>„Pamatuj, žes byl otrokem v egyptské zemi, že Hospodin, tvůj Bůh, tě vyvedl odtamtud mocnou rukou a napřaženým ramenem“ (Dt 5,15).</small>\n"
        }, 
        {
            "chapter": 33, 
            "caption": "", 
            "refs": "1962", 
            "id": 2058, 
            "text": "„Deset slov“ shrnuje a vyhlašuje Boží zákon: „Tato slova mluvil Hospodin k celému vašemu shromáždění na hoře zprostřed ohně, oblaku a mrákoty mocným hlasem a víc nepřipojil. Napsal je na dvě kamenné desky a dal je mně“ (Dt 5,22). Proto se tyto dvě desky nazývají „Svědectví“ (Ex 25,16). Obsahují totiž podmínky smlouvy uzavřené mezi Bohem a jeho lidem. Tyto „desky svědectví“ (Ex 31,18; 32,15; 34,29) mají být uloženy do „archy“ (Ex 25,16; 40,1-3).\n"
        }, 
        {
            "chapter": 33, 
            "caption": "", 
            "refs": "707,2823", 
            "id": 2059, 
            "text": "„Deset slov“ pronesl Bůh během svého zjevení („teofanie“) („Tváří v tvář mluvil s vámi Hospodin na hoře zprostřed ohně“: Dt 5,4). Patří ke zjevení, jímž Bůh zjevuje sám sebe a svou slávu. Dar přikázání je darem Boha samého a jeho svaté vůle. Bůh se zjevuje svému lidu tím, že mu dává poznat svou vůli.\n"
        }, 
        {
            "chapter": 33, 
            "caption": "", 
            "refs": "62", 
            "id": 2060, 
            "text": "Dar přikázání a Zákona je součástí smlouvy, kterou Bůh uzavřel se svými. Podle knihy Exodus lid dostává zjevení „deseti slov“ mezi předložením smlouvy (Srov. Ex 19) a jejím uzavřením (Srov. Ex. 24), když se zavázal, že bude poslušně plnit všechno, co mluvil Hospodin (Srov. Ex 24,7). Desatero nebývá nikdy předáváno, leda po připomínce smlouvy („Hospodin, náš Bůh, s námi uzavřel na Chorebu smlouvu“: Dt 5,2).\n"
        }, 
        {
            "chapter": 33, 
            "caption": "", 
            "refs": "2086", 
            "id": 2061, 
            "text": "Přikázání dostávají svůj plný smysl v rámci smlouvy. Podle Písma mravní jednání člověka nabývá svého vlastního smyslu ve smlouvě a skrze ni. První z „deseti slov“ připomínají, že Bůh miloval svůj lid jako první.</p><p><small>„Člověk z trestu za hřích přišel z ráje svobody do otroctví tohoto světa, a proto první věta Desatera, to je první slova Božích přikázání, se týká svobody: ‘Já jsem Hospodin, tvůj Bůh, já jsem tě vyvedl z egyptské země, z domu otroctví“ (Ex 20,2; Dt 5,6; Origenes, Homiliae in Exodum, 8, 1: PG 12,350).</small>\n"
        }, 
        {
            "chapter": 33, 
            "caption": "", 
            "refs": "142,2002", 
            "id": 2062, 
            "text": "Vlastní přikázání jsou až na druhém místě; vyjadřují, co vše zahrnuje přináležet k Bohu prostřednictvím smlouvy. Mravný způsob života je <em>odpovědí</em> na iniciativu lásky Pána. Je to uznání, projev úcty k Bohu a bohoslužba díkůčinění. Je to spolupráce na plánu, který Bůh uskutečňuje v dějinách.\n"
        }, 
        {
            "chapter": 33, 
            "caption": "", 
            "refs": "878", 
            "id": 2063, 
            "text": "Smlouvu a dialog mezi Bohem a člověkem ještě dokládá skutečnost, že všechny příkazy jsou vyhlášeny v první osobě („Já jsem Hospodin …“) a obracejí se k jiné osobě („ty ...“). Ve všech Božích přikázáních je osobní zájmeno, které určuje adresáta, v jednotném čísle. Bůh dává poznat svou vůli celému lidu a zároveň každému jedinci zvlášť.</p><p><small>„Pán přikázal milovat Boha a učil spravedlnosti k bližnímu, aby člověk nebyl ani nespravedlivý, ani nehodný Boha. Tak Bůh desaterem připravoval člověka, aby se stal jeho přítelem a aby byl jedno srdce se svým bližním ... Slova desatera pro nás zůstávají svrchovaně platná. Vůbec nebyla zrušena; nabyla svůj plný význam a rozvoj příchodem Pána v lidském těle.“ (Sv. Irenej z Lyonu, Adversus haereses, 4, 16, 3-4)</small>\n"
        }, 
        {
            "chapter": 33, 
            "caption": "DESATERO V CÍRKEVNÍ TRADICI", 
            "refs": "", 
            "id": 2064, 
            "text": "Církevní tradice věrná Písmu a v souladu s Ježíšovým příkladem uznala, že Desatero má základní důležitost a význam.\n"
        }, 
        {
            "chapter": 33, 
            "caption": "", 
            "refs": "", 
            "id": 2065, 
            "text": "<small>Od doby sv. Augustina má Desatero přední místo jak v katechezi těch, kteří se připravují na křest, tak i v katechezi věřících. V patnáctém století se rozšířil zvyk vyjadřovat Desatero v rýmovaných a kladných formulacích, snadných k naučení nazpaměť. Užívají se dodnes. Církevní katechismy často vykládaly křesťanskou morálku v pořadí podle „desatera Božích přikázání“.</small>\n"
        }, 
        {
            "chapter": 33, 
            "caption": "", 
            "refs": "", 
            "id": 2066, 
            "text": "<small>V průběhu dějin se rozdělení a číslování přikázání měnilo. Tento katechismus se drží rozdělení stanoveného svatým Augustinem, které se stalo v katolické církvi tradičním. Stejné rozdělení mají i luterská vyznání. Řečtí otcové vytvořili poněkud odlišné rozdělení, se kterým se setkáváme v pravoslavných církvích a v reformovaných společenstvích.</small>\n"
        }, 
        {
            "chapter": 33, 
            "caption": "", 
            "refs": "1853", 
            "id": 2067, 
            "text": "Deset přikázání vyhlašuje požadavky lásky k Bohu a k bližnímu. První tři se vztahují hlavně na lásku k Bohu a dalších sedm na lásku k bližnímu.</p><p><small>„Jako jsou dvě přikázání lásky, v nichž je shrnut celý Zákon i Proroci — říkal Pán ... — tak i desatero přikázání bylo dáno na dvou deskách. Říká se totiž, že tři přikázání byla napsána na jedné a sedm na druhé desce.“ (Sv. Augustin, Sermones, 33, 2: PL 38, 208)</small>\n"
        }, 
        {
            "chapter": 33, 
            "caption": "", 
            "refs": "1993,888", 
            "id": 2068, 
            "text": "Tridentský koncil učí, že deset přikázání zavazuje křesťany a že i ospravedlněný člověk je musí zachovávat (Srov. tridentský koncil: DS 1569-1570). Druhý vatikánský koncil to potvrzuje: „Biskupové jako nástupci apoštolů přijímají od Pána ... poslání učit všechny národy a hlásat evangelium všemu tvorstvu, aby všichni lidé dosáhli spásy vírou, křtem a plněním přikázání.“ (2. vatikánský koncil, LG 24)\n"
        }, 
        {
            "chapter": 33, 
            "caption": "JEDNOTA DESATERA", 
            "refs": "2534", 
            "id": 2069, 
            "text": "Desatero tvoří nedělitelný celek. Každé „slovo“ odkazuje ke každému dalšímu slovu i ke všem ostatním; vzájemně se podmiňují. Obě desky se vzájemně vysvětlují; vytvářejí organickou jednotu. Přestoupit jedno přikázání, znamená porušit všechna ostatní. (Srov. Jak 2,10-11) Nelze ctít jiné lidi, aniž by se vzdávala chvála Bohu, jejich Stvořiteli. A nebylo by možné klanět se Bohu bez lásky ke všem lidem, jeho tvorům. Desatero spojuje v jednotu život člověka ve vztahu k Bohu i ve vztahu ke společnosti.\n"
        }, 
        {
            "chapter": 33, 
            "caption": "DESATERO A PŘIROZENÝ ZÁKON", 
            "refs": "1955", 
            "id": 2070, 
            "text": "Desatero přikázání je součástí Božího zjevení. Zároveň nás učí pravému lidství. Vyzdvihuje základní povinnosti, a tedy nepřímo i základní práva, která tkví v přirozenosti lidské osoby. Desatero je přednostním vyjádřením „přirozeného zákona“.</p><p><small>„Už od počátku Bůh vepsal do srdce lidí příkazy přirozeného zákona. Pak se jen omezil na to, aby jim je připomenul. Tím připomenutím je Desatero.“ (Sv. Irenej z Lyonu, Adversus haereses, 4, 15, 1)</small>\n"
        }, 
        {
            "chapter": 33, 
            "caption": "", 
            "refs": "1960,1777", 
            "id": 2071, 
            "text": "I když jsou přikázání přístupná pouhému rozumu, byla zjevena. Hříšné lidstvo potřebovalo toto zjevení, aby dosáhlo plného a bezpečného poznání všech požadavků přirozeného zákona:</p><p><small>„Ve stavu hříchu bylo zapotřebí úplného výkladu přikázání desatera, protože světlo rozumu se zatemnilo a vůle sešla na scestí.“ (Sv. Bonaventura, In libros sententiarum, 3, 37, 1, 3)</small><p><p>Boží přikázání poznáváme prostřednictvím Božího zjevení, které nám předkládá církev, a hlasem mravního svědomí.\n"
        }, 
        {
            "chapter": 33, 
            "caption": "ZÁVAZNOST DESATERA", 
            "refs": "1858,1958", 
            "id": 2072, 
            "text": "Protože desatero Božích přikázání vyjadřuje základní povinnosti člověka k Bohu a k bližnímu, zjevuje ve svém základním obsahu těžké <em>závazky</em>. Ty jsou v podstatě neměnné a zavazují vždy a všude. Nikdo nás jich nemůže zprostit. Bůh vryl deset přikázání do srdce lidské bytosti.\n"
        }, 
        {
            "chapter": 33, 
            "caption": "", 
            "refs": "", 
            "id": 2073, 
            "text": "Poslušnost vůči přikázáním zahrnuje také závazky, jejichž předmět je sám o sobě lehký. Tak páté přikázání zakazuje slovní urážku, která se však může stát těžkým hříchem jen podle okolností a úmyslu toho, kdo ji pronáší.\n"
        }, 
        {
            "chapter": 33, 
            "caption": "„BEZE MNE NEMŮŽETE DĚLAT NIC“", 
            "refs": "2732,521", 
            "id": 2074, 
            "text": "Ježíš říká: „Já jsem vinný kmen, vy jste ratolesti. Kdo zůstává ve mně a já v něm, ten nese mnoho ovoce, neboť beze mne nemůžete dělat nic“ (Jan 15,5). Ovocem, naznačeným těmito slovy, je svatost života oplodněného spojením s Kristem. Když věříme, v Ježíše Krista, podílíme se na jeho tajemstvích a zachováváme jeho přikázání, sám Spasitel přichází, aby v nás miloval svého Otce a své bratry, našeho Otce a naše bratry. Jeho osoba se stává díky Duchu živým a vnitřním pravidlem našeho chování: „To je mé přikázání: Milujte se navzájem, jak jsem já miloval vás“ (Jan 15,12).\n"
        }, 
        {
            "chapter": 33, 
            "caption": "<b>Souhrn</b>", 
            "refs": "", 
            "id": 2075, 
            "text": "<em>„Mistře, co dobrého mám udělat, abych dosáhl věčného života?“ „Chceš-li vejít do života, zachovávej přikázání“ (Mt 19,16-17).</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2076, 
            "text": "<em>Ježíš dosvědčil svým jednáním a svým kázáním trvalou platnost desatera.</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2077, 
            "text": "<em>Dar Desatera je udělen v rámci smlouvy, kterou Bůh uzavřel se svým lidem. Boží přikázání dostávají svůj pravý význam ve smlouvě a jejím prostřednictvím.</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2078, 
            "text": "<em>Církevní tradice, věrná Písmu a v souladu s Ježíšovým příkladem, uznala základní důležitost a význam Desatera.</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2079, 
            "text": "<em>Desatero tvoří organickou jednotu, v níž každé „slovo“ nebo „přikázání“ odkazuje ke všem ostatním. Přestoupením jednoho přikázání je porušen celý zákon. (Srov. Jak 2,10-11)</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2080, 
            "text": "<em>Desatero je přednostním vyjádřením přirozeného zákona. Poznáváme je skrze Boží zjevení a lidským rozumem.</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2081, 
            "text": "<em>Desatero přikázání vyjadřuje ve svém základním obsahu těžké závazky. Poslušnost vůči těmto přikázáním zahrnuje však také závazky, jejichž předmět je sám o sobě lehký.</em>\n"
        }, 
        {
            "chapter": 33, 
            "caption": "", 
            "refs": "", 
            "id": 2082, 
            "text": "<em>Co Bůh přikazuje, to činí možným svou milostí.</em>\n"
        }, 
        {
            "chapter": 34, 
            "caption": "<b>1. ČLÁNEK</b><br>PRVNÍ PŘIKÁZÁNÍ", 
            "refs": "367,199", 
            "id": 2083, 
            "text": "Ježíš shrnul povinnosti člověka k Bohu těmito slovy: „Miluj Pána, svého Boha, celým svým srdcem, celou svou duší a celou svou myslí“ (Mt 22,37)(Srov. Lk 10,27: „... celou svou silou\".). Je to bezprostřední ozvěna slavnostní výzvy: „Slyš, Izraeli, Hospodin je náš Bůh, Hospodin jediný“ (Dt 6,4).</p><p>Bůh nás miloval jako první. Láska jediného Boha se připomíná v prvním z „deseti slov“. Přikázání pak rozvádějí odpověď lásky; k tomu, aby ji dal Bohu, je člověk vyzván.</p><p><small>„Já jsem Pán, tvůj Bůh; já jsem tě vyvedl z egyptské země, z domu otroctví. Nebudeš mít jiného boha mimo mne. Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí. Nebudeš se ničemu takovému klanět ani tomu sloužit“ (Ex 20,2-5)(Srov. Dt 5,6-9.).</small></p><p><small>„Je psáno: ‘Pánu, svému Bohu, se budeš klanět a jen jemu sloužit“ (Mt 4,10).</small>\n"
        }, 
        {
            "chapter": 34, 
            "caption": "<b>I. „Budeš se klanět Pánu, svému Bohu, a jemu sloužit“</b>", 
            "refs": "2057,398", 
            "id": 2084, 
            "text": "Bůh se dává poznat tím, že připomíná svou všemohoucí, laskavou a osvobozující činnost v dějinách toho, k němuž se obrací slovy: „Vyvedl jsem tě z egyptské země, z domu otroctví“ (Dt 5,6). První slovo obsahuje první přikázání Zákona: „Budeš se klanět Hospodinu, svému Bohu, jemu budeš sloužit ... Nesmíte chodit za jinými bohy“ (Dt 6,13-14). První výzva a spravedlivý požadavek Boha je, aby ho člověk přijal a klaněl se mu.\n"
        }, 
        {
            "chapter": 34, 
            "caption": "", 
            "refs": "200,1701", 
            "id": 2085, 
            "text": "Jediný a pravý Bůh zjevuje nejprve svou slávu Izraeli (Srov. Ex 19,16-25; 24,15-18.). Zjevení poslání a pravdy o člověku je vázáno na zjevení Boha. Posláním člověka je ukazovat Boha tak, že jedná v souladu s tím, že je stvořený „k obrazu a podobě Boha“ (Gn 1,26):</p><p><small>„Nikdy nebudou žádní jiní bohové, Tryfone, vůbec nikdy nebyli od samých počátku … kromě toho, který stvořil a uspořádal vesmír. Nemyslíme, že náš Bůh se liší od vašeho. Je to týž Bůh, který vyvedl vaše otce z Egypta ‘mocnou rukou a napřaženým ramenem’. Neklademe své naděje do nějakého jiného boha — vždyť žádní nejsou —, ale do téhož Boha, ve kterého doufáte vy, v Boha Abraháma, Izáka a Jakuba.“ (Sv. Justin, <i>Dialogus cum Tryphone Judaeo</i>, 11, 1.)</small>\n"
        }, 
        {
            "chapter": 34, 
            "caption": "", 
            "refs": "212,2061", 
            "id": 2086, 
            "text": "„První přikázání zahrnuje víru, naději a lásku. Neboť vyslovíme-li slovo Bůh, uznáváme tím bytost stálou a neměnnou, která zůstává stále táž, věrná a dokonale spravedlivá. Z toho vyplývá povinnost přijímat jeho slova, věřit mu a mít v něho naprostou důvěru. On je všemohoucí, milostivý, ochotný a nakloněný dělat dobro. Kdo by v něho nekladl své naděje? Kdo by ho mohl nemilovat, když nazírá poklady jeho dobroty a něhy, kterými nás zahrnuje? Proto Bůh v Písmu začíná a neměnně končí svá přikázání formulí ‘Já jsem Pán’.“ (Římský katechismus, 3, 2, 4.)\n"
        }, 
        {
            "chapter": 34, 
            "caption": "VÍRA", 
            "refs": "1814-1816,143", 
            "id": 2087, 
            "text": "Náš mravní život nachází svůj pramen ve víře v Boha, který nám zjevuje svou lásku. Svatý Pavel mluví o „poslušnosti víry“ (Srov. Řím 1,5; 16,26.) jako o první povinnosti. Dává nahlédnout, že počátkem a výkladem všech mravních selhání je „neznalost Boha“ (Srov. Řím 1,18-32.). Naší povinností vůči Bohu je věřit v něho a vydávat mu svědectví.\n"
        }, 
        {
            "chapter": 34, 
            "caption": "", 
            "refs": "157,162,817", 
            "id": 2088, 
            "text": "První přikázání od nás žádá, abychom svou víru rozvážně a bděle živili a chránili a abychom odmítali všechno, co je proti ní. Proti víře lze hřešit různými způsoby:</p><p><i>Dobrovolné pochybování</i> o víře opomíjí nebo odmítá považovat za pravdivé, co Bůh zjevil a co církev předkládá k věření.<br><i>Nedobrovolné pochybování</i> označuje váhání uvěřit, obtíže při překonávání námitek spojených s vírou, nebo také úzkost způsobenou její nejasností. Je-li vědomě pěstováno, může vést k zaslepení ducha.\n"
        }, 
        {
            "chapter": 34, 
            "caption": "", 
            "refs": "1817-1821", 
            "id": 2089, 
            "text": "<i>Nevěra</i> je nedbalost o zjevenou pravdu nebo vědomé odmítání dát jí svůj souhlas. „<i>Bludem</i> se nazývá tvrdošíjné popírání některé pravdy, kterou je nutno věřit vírou božskou a katolickou, nebo tvrdošíjné pochybování o ní po přijetí křtu; odpad od víry je odmítnutí křesťanské víry jako celku; <i>rozkol</i> (schizma) je odmítnutí podřízenosti papeži nebo odmítnutí společenství s členy církve papeži podřízenými.“ (CIC, kán. 751.)\n"
        }, 
        {
            "chapter": 34, 
            "caption": "NADĚJE", 
            "refs": "1996", 
            "id": 2090, 
            "text": "Člověk nemůže plně odpovědět na božskou lásku svými vlastními silami, když se mu Bůh zjevuje a volá ho. Musí doufat, že mu Bůh dá schopnost oplácet jeho lásku a jednat podle přikázání lásky. Naděje je důvěrné očekávání Božího požehnání a blaženého patření na Boha; je také bázní urazit Boží lásku a přivolat trest.\n"
        }, 
        {
            "chapter": 34, 
            "caption": "", 
            "refs": "1864,2732", 
            "id": 2091, 
            "text": "První přikázání se týká také hříchů proti naději, jimiž jsou zoufalství a opovážlivost:</p><p>Ze <i>zoufalství</i> člověk přestává doufat, že ho Bůh spasí, že mu pomůže, aby dosáhl spásy nebo odpuštění svých hříchů. Protiví se Boží dobrotě, jeho spravedlnosti — Pán je totiž věrný tomu, co slíbil — a jeho milosrdenství.\n"
        }, 
        {
            "chapter": 34, 
            "caption": "", 
            "refs": "", 
            "id": 2092, 
            "text": "Jsou dva druhy <i>opovážlivosti</i>. Buď člověk spoléhá na své schopnosti (v naději, že se může spasit bez pomoci shůry), nebo příliš spoléhá na Boží všemohoucnost a milosrdenství (v očekávání, že dosáhne Božího odpuštění bez obrácení a slávy bez zásluh).\n"
        }, 
        {
            "chapter": 34, 
            "caption": "LÁSKA", 
            "refs": "1822-1829", 
            "id": 2093, 
            "text": "Víra v Boží lásku zahrnuje výzvu a povinnost odpovědět na Boží lásku upřímnou láskou. První přikázání nám přikazuje milovat Boha nade vše a všechny tvory pro něho a kvůli němu. (Srov. Dt 6,4-5.)\n"
        }, 
        {
            "chapter": 34, 
            "caption": "", 
            "refs": "2733,2303", 
            "id": 2094, 
            "text": "Proti lásce k Bohu lze hřešit různými způsoby: <i>Lhostejnost</i> nedbá o Boží lásku nebo ji odmítá vzít v úvahu; zneuznává její iniciativu a popírá její sílu. <i>Nevděčnost</i> opomíjí nebo odmítá uznat Boží lásku a oplácet Bohu lásku láskou. <i>Vlažnost</i> je váhání nebo nedbalost při odpovědi na Boží lásku; může zahrnovat odmítání odevzdat se dynamice lásky. <i>Omrzelost</i> nebo duchovní lenost jde až k odmítání radosti, jež pochází od Boha, a k pocitům odporu vůči Božímu dobru. <i>Nenávist vůči Bohu</i> se rodí z pýchy. Protiví se lásce k Bohu, jehož dobrotu popírá, a odvažuje se ho proklínat za to, že zakazuje hříchy a ukládá tresty.\n"
        }, 
        {
            "chapter": 34, 
            "caption": "<b>II. „Budeš jen jemu sloužit“</b>", 
            "refs": "1807", 
            "id": 2095, 
            "text": "Božské ctnosti víry, naděje a lásky utvářejí a oživují mravní ctnosti. Láska nás tak vede k tomu, abychom dávali Bohu, co mu ve vší spravedlnosti dlužíme jako tvorové. <i>Ctnost zbožnosti</i> nás k takovému postoji disponuje.\n"
        }, 
        {
            "chapter": 34, 
            "caption": "KLANĚNÍ", 
            "refs": "2628", 
            "id": 2096, 
            "text": "Klanění je hlavní úkon ctnosti zbožnosti. Klanět se Bohu znamená uznat ho jako Boha, jako Stvořitele a Spasitele, Pána všeho, co existuje, jako nekonečnou a milosrdnou Lásku. „Pánu, svému Bohu, se budeš klanět a jen jemu sloužit“ (Lk 4,8), říká Ježíš s poukazem na Deuteronomium. (Srov. Dt 6,13.)\n"
        }, 
        {
            "chapter": 34, 
            "caption": "", 
            "refs": "2807", 
            "id": 2097, 
            "text": "Klanět se Bohu, to znamená v úctě a naprosté podřízenosti uznat „nicotnost tvora“, který existuje pouze skrze Boha. Klanět se Bohu znamená chválit ho a velebit tak jako Maria v Magnificat a pokořit se tím, že s vděčností vyznáváme, jak veliké věci učinil, a že jeho jméno je svaté (Srov. Lk 1,46-49.). Klanět se jedinému Bohu osvobozuje člověka od sebelásky, od otroctví hříchu a modloslužby světa.\n"
        }, 
        {
            "chapter": 34, 
            "caption": "MODLITBA", 
            "refs": "2558,2741", 
            "id": 2098, 
            "text": "Úkony víry, naděje a lásky, které přikazuje první přikázání, se uskutečňuje v modlitbě. Povznesení ducha k Bohu je výrazem našeho klanění se Bohu: modlitba chval, díků, přímluvy a prosby. Modlitba je nezbytnou podmínkou, abychom dokázali zachovávat Boží přikázání. „Je třeba stále se modlit a neochabovat“ (Lk 18,1).\n"
        }, 
        {
            "chapter": 34, 
            "caption": "OBĚŤ", 
            "refs": "613", 
            "id": 2099, 
            "text": "Je správné přinášet Bohu oběti na znamení klanění a vděčnosti, prosby a společenství: „Každý čin vykonaný kvůli tomu, abychom přilnuli k Bohu ve svatém společenství a mohli tak být v radosti, je pravá oběť.“ (Sv. Augustin, <i>De civitate Dei</i>, 10, 6.)\n"
        }, 
        {
            "chapter": 34, 
            "caption": "", 
            "refs": "2711,614,618", 
            "id": 2100, 
            "text": "Aby vnější oběť byla ryzí, musí být výrazem duchovní oběti: „Mou obětí, Bože, je zkroušený duch ...“ (Ž 51,19). Proroci Staré smlouvy často pranýřovali oběti konané bez vnitřní účasti (Srov. Am 5,21-25.) a oddělené od lásky k bližnímu. Ježíš připomíná slova proroka Ozeáše: „Milosrdenství chci, a ne oběť“ (Mt 9,13; 12,7)(Srov. Iz 1,10-20.). Jediná dokonalá oběť je ta, kterou Kristus přinesl na kříži, aby se bezvýhradně obětoval lásce Otce a za naši spásu (Srov. Oz 6,6.). Spojíme-li se s jeho obětí, můžeme učinit ze svého života oběť Bohu.\n"
        }, 
        {
            "chapter": 34, 
            "caption": "PŘISLÍBENÍ A SLIBY", 
            "refs": "1237,1064", 
            "id": 2101, 
            "text": "Při některých příležitostech je křesťan vyzýván, aby Bohu něco <i>slíbil</i>. Křest a biřmování, sňatek a kněžské svěcení to vždy vyžadují. Křesťan může z osobní zbožnosti přislíbit Bohu nějaký skutek, modlitbu, almužnu, pouť atd. Věrnost tomu, co člověk slíbil Bohu, je výrazem úcty, jaká náleží Boží velebnosti, a lásky k věrnému Bohu.\n"
        }, 
        {
            "chapter": 34, 
            "caption": "", 
            "refs": "", 
            "id": 2102, 
            "text": "„<i>Slib</i>, to je uvážená a svobodná přípověď, učiněná Bohu, o možném a lepším dobru, se musí splnit ze ctnosti nábožnosti (CIC, kán. 1191, 1.).“ Slib je úkon <i>zbožnosti</i>, kterým křesťan nabízí Bohu sám sebe nebo mu slibuje nějaký dobrý skutek. Dodrží-li své sliby, dává tedy Bohu, co mu slíbil a zasvětil. Skutky apoštolů nám líčí, jak svatý Pavel dbal na to, aby dodržel, co slíbil. (Srov. Sk 18,18; 21,23-24.)\n"
        }, 
        {
            "chapter": 34, 
            "caption": "", 
            "refs": "1973,914", 
            "id": 2103, 
            "text": "Slibům žít podle <i>evangelijních rad</i> církev přiznává hodnotu příkladu (Srov. CIC, kán. 654.):</p><p>„Proto se církev raduje z toho, že se v ní mezi věřícími nachází mnoho mužů i žen, kteří přesněji následují a výrazněji hlásají Spasitele v jeho zřeknutí se sebe tím, že ve svobodě Božích dětí přijímají chudobu a vzdávají se vlastní vůle; pokud jde o dokonalost, podřizují se pro Boha lidem více, než je nařízeno, aby se tak více připodobnili poslušnému Kristu.“ (2. vatikánský koncil, LG 42.)</p><p>V jistých případech může církev ze závažných důvodů zprostit slibů a přislíbení. (Srov. CIC, kán. 692; 1196-1197.)\n"
        }, 
        {
            "chapter": 34, 
            "caption": "POVINNOST SPOLEČNOSTI VŮČI NÁBOŽENSTVÍ A PRÁVO NA NÁBOŽENSKOU SVOBODU", 
            "refs": "2467,851", 
            "id": 2104, 
            "text": "„Všichni lidé … mají povinnost hledat pravdu, především o Bohu a o jeho církvi, a poznanou pravdu přijmout a zachovávat (2. vatikánský koncil, DH 1.).“ Je to povinnost, která vyplývá ze „samé přirozenosti“ lidí (2. vatikánský koncil, DH 2.). Nestaví se proti „upřímné úctě“ k různým náboženstvím, která „jsou nezřídka odrazem Pravdy, která osvěcuje všechny lidi“ (2. vatikánský koncil, NAe 2.), ani proti požadavku lásky, která má křesťany k tomu, aby „laskavě, rozvážně a trpělivě jednali s lidmi žijícími v omylu nebo v neznalosti víry“. (2. vatikánský koncil, DH 14.)\n"
        }, 
        {
            "chapter": 34, 
            "caption": "", 
            "refs": "854,898", 
            "id": 2105, 
            "text": "Povinnost vzdávat Bohu ryzí úctu se týká jak jednotlivého člověka, tak i společnosti. Je to „tradiční katolické učení o mravní povinnosti jednotlivců i společnosti vůči pravému náboženství a jediné církvi Kristově“ (2. vatikánský koncil, DH 1.). Tím, že církev bez přestání hlásá lidem evangelium, usiluje o to, aby mohli „v křesťanském duchu uvádět smýšlení a mravy, zákony a struktury společnosti“ (2. vatikánský koncil, AA 13.), ve které žijí. Společenskou povinností křesťanů je respektovat a probouzet v každém člověku lásku k tomu, co je pravdivé a co je dobré. Tato povinnost od nich vyžaduje, aby šířili znalost „jediného pravého náboženství“, které „je uskutečněno v katolické a apoštolské církvi“ (2. vatikánský koncil, DH 1.). Křesťané jsou povoláni, aby byli světlem světa (Srov. 2. vatikánský koncil, AA 13.). Církev tím ukazuje Kristovu královskou moc nad celým stvořením a zvláště nad lidskými společnostmi. (Srov. Lev XIII., encyklika <i>Immortale Dei</i>; Pius XI., encyklika <i>Quas primas</i>.)\n"
        }, 
        {
            "chapter": 34, 
            "caption": "", 
            "refs": "160,1782,1738", 
            "id": 2106, 
            "text": "„Nikdo … nesmí být donucován jednat v oblasti náboženství proti svému svědomí, ani mu nesmí být zabraňováno jednat podle svého svědomí soukromě i veřejně.“ (2. vatikánský koncil, DH 2; GS 26.) Toto právo má svůj základ v samé přirozenosti lidské osoby, jejíž důstojnost jí dává svobodně přilnout k božské pravdě, která přesahuje časný řád. Proto „patří i těm, kdo neplní povinnost hledat pravdu a přidržet se jí“. (2. vatikánský koncil, DH 2; GS 26.)\n"
        }, 
        {
            "chapter": 34, 
            "caption": "", 
            "refs": "", 
            "id": 2107, 
            "text": "„Jestliže s ohledem na zvláštní okolnosti v některém národě dostane jedno náboženské společenství v právním řádu státu zvláštní občanské uznání, je nutné, aby bylo zároveň uznáno a zachováno právo všech občanů a náboženských společností na náboženskou svobodu.“ (2. vatikánský koncil, DH 2; GS 6.)\n"
        }, 
        {
            "chapter": 34, 
            "caption": "", 
            "refs": "1740", 
            "id": 2108, 
            "text": "Právo na náboženskou svobodu není ani mravní přípustnost přidržovat se omylu (Srov. Lev XIII., encyklika <i>Libertas praestantissimum</i>.), ani nějaké domnělé právo na blud (Srov. Pius XII., projev 6. prosince 1953.), nýbrž je to přirozené právo lidské osoby nebýt v náboženských věcech, pokud je to v oprávněných mezích, vystavena vnějšímu nátlaku ze strany politické moci. Toto přirozené právo „má být uznáno v právním uspořádání společnosti tak, aby se stalo občanským právem“. (2. vatikánský koncil, DH 2.)\n"
        }, 
        {
            "chapter": 34, 
            "caption": "", 
            "refs": "2244,1906", 
            "id": 2109, 
            "text": "Právo na náboženskou svobodu nemůže být samo o sobě ani neomezené (Srov. Pius VI., Breve <i>Quod aliquatulum</i>.), ani prostě omezeno pouze „veřejným řádem“ chápaným pozitivistickým nebo naturalistickým způsobem. (Srov. Pius IX., encyklika <i>Quanta cura</i>.) „Oprávněné meze“, jež jsou vlastní tomuto právu, musí být určeny s politickou rozvážností pro každou společenskou situaci podle požadavků obecného dobra a schváleny občanskou vládní mocí podle „právních norem shodných s objektivním mravním řádem“. (2. vatikánský koncil, DH 7.)\n"
        }, 
        {
            "chapter": 34, 
            "caption": "<b>III. „Nebudeš mít jiného boha mimo mne“</b>", 
            "refs": "", 
            "id": 2110, 
            "text": "První přikázání zakazuje uctívat jiné bohy, kromě jediného Pána, který se zjevil svému lidu. Zakazuje pověru a bezbožectví. Pověra představuje jistým způsobem zvrácené přehánění („per excessum“) náboženství; bezbožectví je neřest opačná, je to nedostatek („per defectum“) ctnosti zbožnosti.\n"
        }, 
        {
            "chapter": 34, 
            "caption": "POVĚRA", 
            "refs": "", 
            "id": 2111, 
            "text": "Pověra je úchylka náboženského cítění a úkonů, které člověku ukládá. Může také zasahovat do kultu, který vzdáváme pravému Bohu, např. když se jistým, jinak oprávněným nebo potřebným úkonům přikládá důležitost nějakým způsobem kouzelná. Přikládat účinnost pouze hmotné stránce modliteb nebo svátostným znamením bez ohledu na vnitřní postoje, které vyžadují, znamená upadat do pověry. (Srov. Mt 23,16-22.)\n"
        }, 
        {
            "chapter": 34, 
            "caption": "MODLOSLUŽBA", 
            "refs": "210", 
            "id": 2112, 
            "text": "První přikázání odsuzuje mnohobožství (polyteismus). Vyžaduje od člověka, aby nevěřil jiným bohům kromě Boha, aby neuctíval jiná božstva kromě Jediného. Písmo neustále připomíná odmítání model, které jsou „stříbro a zlato, dílo lidských rukou“; které „mají ústa, ale nemluví, mají oči, ale nevidí …“. Tyto nicotné modly činí člověka nicotným: „Jim jsou podobni ti, kdo je zhotovují, každý, kdo v ně doufá“ (Ž 115,4-5.8)(Srov. Iz 44,9-20; Jer 10,1-16; Dan 14,1-30; Bar 6; Mdr 13,1-15,19.). Bůh naopak je „živý Bůh“ (Joz 3,10)(Srov. Ž 42,3 atd.), který dává život a zasahuje do dějin.\n"
        }, 
        {
            "chapter": 34, 
            "caption": "", 
            "refs": "398,2534,2289,2473", 
            "id": 2113, 
            "text": "Modloslužba se netýká jen falešných pohanských kultů. Zůstává trvalým pokušením víry. Spočívá ve zbožšťování toho, co není Bůh. Modloslužba je, když člověk uctívá tvora místo Boha a klaní se mu, ať se jedná o bůžky nebo o démony (např. u satanismu), o moc, o rozkoš, o rasu, o předky, o stát, o peníze atd. „Nemůžete sloužit Bohu i mamonu,“ říká Ježíš (Mt 6,24). Mnoho mučedníků zemřelo, aby se neklanělo „Šelmě“ (Srov. Zj 13-14.), a odmítli dokonce i jen předstírat, že ji uctívají. Modloslužba popírá, že jediným Pánem je Bůh; proto je neslučitelná se společenstvím s Bohem. (Srov. Gal 5,20; Ef 5,5.)\n"
        }, 
        {
            "chapter": 34, 
            "caption": "", 
            "refs": "", 
            "id": 2114, 
            "text": "Lidský život se harmonicky sjednocuje v klanění Jedinému. Přikázání klanět se pouze Pánu činí člověka vnitřně jednotným a zachraňuje ho před bezbřehou roztříštěností. Modloslužba je perverze náboženského cítění vrozeného člověku. Modloslužebník je ten, kdo „svůj nezničitelný pojem Boha vztahuje na cokoliv jiného než na Boha“. (Origenes, <i>Contra Celsum</i>, 2, 40.)\n"
        }, 
        {
            "chapter": 34, 
            "caption": "VĚŠTĚNÍ A MAGIE", 
            "refs": "305", 
            "id": 2115, 
            "text": "Bůh může zjevit budoucnost svým prorokům nebo jiným světcům. Správný postoj křesťana spočívá v tom, že se, pokud jde o jeho budoucnost, odevzdá s důvěrou do rukou Prozřetelnosti a vyhýbá se ve vztahu k budoucnosti každé nezdravé zvědavosti. Nepředvídavost může být nedostatkem odpovědnosti.\n"
        }, 
        {
            "chapter": 34, 
            "caption": "", 
            "refs": "", 
            "id": 2116, 
            "text": "Je třeba odmítat všechny způsoby <i>věštění</i>: vzývání satana nebo zlých duchů, vyvolávání mrtvých nebo jiné praktiky, o nichž se neprávem soudí, že „odhalují“ budoucnost (Srov. Dt 18,10; Jer 29,8.). Uchylovat se o radu k horoskopům, k astrologii, k hádání z ruky, k výkladu předtuch a věšteb, k jevům jasnovidectví, ptát se věštců (médií), v tom všem se skrývá vůle mít vládu nad časem, nad dějinami a konečně nad lidmi a zároveň touha naklonit si skryté mocnosti. Je to v příkrém rozporu se ctí a úctou spojenou s láskyplnou bázní, jakou dlužíme pouze Bohu.\n"
        }, 
        {
            "chapter": 34, 
            "caption": "", 
            "refs": "", 
            "id": 2117, 
            "text": "Všechny praktiky <i>magie a čarodějnictví</i>, kterými člověk zamýšlí podrobit si skryté síly, aby mu sloužily, a tak dosáhnout nadpřirozené moci nad bližním, byť by to směřovalo i k jeho uzdravení, závažně odporují ctnosti zbožnosti. Takové praktiky jsou ještě více odsouzeníhodné, jsou-li spojeny s úmyslem škodit druhým nebo když se dovolávají zásahu zlých duchů. Také nošení talismanů je hodno pokárání. Věštění nebo magie se často užívá ve <i>spiritismu</i>. Proto církev věřící před ním varuje. Uchylování se k tzv. přírodním léčebným metodám nesmí vést ani ke vzývání zlých mocností, ani ke zneužívání důvěřivosti druhých.\n"
        }, 
        {
            "chapter": 34, 
            "caption": "HŘÍCHY PROTI ÚCTĚ K BOHU", 
            "refs": "", 
            "id": 2118, 
            "text": "První Boží přikázání odsuzuje hlavní hříchy proti úctě k Bohu: jednání, jímž člověk slovy nebo skutky pokouší Boha, svatokrádež a simonii (svatokupectví).\n"
        }, 
        {
            "chapter": 34, 
            "caption": "", 
            "refs": "394,2088", 
            "id": 2119, 
            "text": "Jednání, jímž je <i>pokoušen Bůh</i>, spočívá v tom, že se slovy nebo skutky zkouší jeho dobrota a jeho všemohoucnost. Tak chtěl satan dosáhnout, aby se Ježíš vrhl dolů z chrámu, a donutil tak Boha zasáhnout (Srov. Lk 4,9.). Ježíš mu čelí Božím slovem: „Nebudeš pokoušet Pána, svého Boha“ (Dt 6,16). Vyzývavý postoj, který se projevuje v takovém pokoušení, zraňuje úctu a důvěru, jakou máme mít ke svému Stvořiteli a Pánu. Skrývá se v něm vždy pochybování o Boží lásce, prozřetelnosti a moci. (Srov. 1 Kor 10,9; Ex 17,2-7; Ž 95,9.)\n"
        }, 
        {
            "chapter": 34, 
            "caption": "", 
            "refs": "1374", 
            "id": 2120, 
            "text": "<i>Svatokrádež</i> spočívá ve znesvěcování nebo nedůstojném zacházení se svátostmi a jinými liturgickými úkony, jakož i s osobami, předměty a místy zasvěcenými Bohu. Svatokrádež je těžký hřích, zvláště je-li spáchána proti eucharistii, protože tato svátost nám podstatně zpřítomňuje tělo samého Krista. (Srov. CIC, kán. 1367; 1376.)\n"
        }, 
        {
            "chapter": 34, 
            "caption": "", 
            "refs": "1578", 
            "id": 2121, 
            "text": "<i>Svatokupectví</i> (simonie)(Srov. Sk 8,9-24.) se definuje jako kupování nebo prodávání duchovních hodnot. Kouzelníku Šimonovi, jenž si chtěl koupit duchovní moc, jejíž působení viděl u apoštolů, Petr odpovídá: „Ať přijde zkáza na tvoje peníze i na tebe, protože ses domníval, že Boží dar můžeš koupit za peníze“ (Sk 8,20). Tak se shodoval s Ježíšovým výrokem: „Zadarmo jste dostali, zadarmo dávejte“ (Mt 10,8)(Srov. Iz 55,1.). Není možné přivlastnit si duchovní dobra a zacházet s nimi jako vlastníci nebo páni, protože jejich zdroj je v Bohu. Je možné pouze je zdarma od něho dostat.\n"
        }, 
        {
            "chapter": 34, 
            "caption": "", 
            "refs": "", 
            "id": 2122, 
            "text": "„Za udělení svátosti udělovat nic nepožaduje nic nepožaduje kromě dávek stanovených příslušným představeným; vždy dbá, aby z důvodu chudoby nebyli potřební zbaveni pomoci ze svátostí (CIC, kán. 848.).“ Příslušná autorita vyměří výši těchto „dávek“ podle zásady, že křesťanský lid má přispívat na vydržování služebníků církve. „Dělník má právo na svou obživu“ (Mt 10,10). (Srov. Lk 10.7; 1 Kor 9,4-18; 1 Tim 5,17-18.)\n"
        }, 
        {
            "chapter": 34, 
            "caption": "ATEISMUS", 
            "refs": "29", 
            "id": 2123, 
            "text": "„Mnoho našich současníků však toto hluboké životní spojení s Bohem vůbec nechápe nebo je výslovně odmítá, takže ateismus je nutno počítat k nejvážnějším skutečnostem naší doby.“ (2. vatikánský koncil, GS 19.)\n"
        }, 
        {
            "chapter": 34, 
            "caption": "", 
            "refs": "1049", 
            "id": 2124, 
            "text": "Výraz ateismus označuje velmi rozmanité jevy. Jeden jeho častý způsob je praktický materialismus, který omezuje své potřeby i své snažení jen na prostor a čas. Ateistický humanismus zastává nesprávný názor, že člověk „je sám sobě cílem, jediným strůjcem a tvůrcem své historie“ (2. vatikánský koncil, GS 20.). Jiná forma současného ateismu slibuje osvobodit člověka prostřednictvím hospodářského a sociálního osvobození, k čemuž prý „stojí v cestě náboženství už svou povahou, neboť odvrací člověka od budování společnosti tím, že ho pozdvihuje k naději na budoucí a neskutečný život“. (2. vatikánský koncil, GS 20.)\n"
        }, 
        {
            "chapter": 34, 
            "caption": "", 
            "refs": "1535", 
            "id": 2125, 
            "text": "Ateismus je hříchem proti ctnosti zbožnosti, protože odmítá nebo popírá existenci Boha (Srov. Řím 1,18.). Odpovědnost za tuto vinu může být značně zmenšena úmysly nebo okolnostmi. Na zrodu a rozšíření ateismu „mohou mít nemalý podíl věřící tím, že zanedbávají náboženskou výchovu, zkresleně podávají nauku a mají nedostatky ve svém náboženském, mravním a sociálním životě; o nich platí, že pravou tvář Boha a náboženství spíše zastírají, než ukazují“. (2. vatikánský koncil, GS 19.)\n"
        }, 
        {
            "chapter": 34, 
            "caption": "", 
            "refs": "396,154", 
            "id": 2126, 
            "text": "Často má ateismus svůj základ v nesprávném pojetí lidské nezávislosti vyhrocené až k odmítnutí jakékoliv závislosti na Bohu (Srov. 2. vatikánský koncil, GS 20.). Ve skutečnosti „uznání Boha není v rozporu s důstojností člověka, neboť tato důstojnost má základ a dovršení právě v Bohu“ (2. vatikánský koncil, GS 21.). Církev ví, „že její poselství je v plném souladu s nejskrytějšími tužbami lidského srdce“. (2. vatikánský koncil, GS 21.)\n"
        }, 
        {
            "chapter": 34, 
            "caption": "AGNOSTICISMUS", 
            "refs": "36", 
            "id": 2127, 
            "text": "Agnosticismus má několik podob. V některých případech agnostik nechce popírat Boha; připouští dokonce existenci jakési transcendentní bytosti, která se nemůže zjevit a o které nikdo není s to nic říci. V jiných případech se agnostik nevysloví o existenci Boha a prohlásí, že není možné ji dokázat, stejně jako není možné ani tvrdit ani popřít, že existuje.\n"
        }, 
        {
            "chapter": 34, 
            "caption": "", 
            "refs": "1036", 
            "id": 2128, 
            "text": "Agnosticismus může někdy zahrnovat jisté hledání Boha, avšak může také představovat lhostejnost, útěk před otázkami konečného bytí a jakousi netečnost mravního svědomí. Příliš často se agnosticismus rovná praktickému ateismu.\n"
        }, 
        {
            "chapter": 34, 
            "caption": "<b>IV. „Nezobrazíš si Boha“</b>", 
            "refs": "1159-1162,300,2500", 
            "id": 2129, 
            "text": "Výslovné Boží nařízení vyžadovalo zákaz jakéhokoliv zobrazení Boha lidskou rukou. Deuteronomium vysvětluje: „V den, kdy k vám Hospodin mluvil na Chorébu zprostředku ohně, jste neviděli žádnou podobu; velice se tedy střezte, abyste se nezvrhli a neudělali si tesanou sochu …“ (Dt 4,15-16). Je to naprosto transcendentní (přesažný) Bůh, který se zjevil Izraeli. „On je všechno“, ale zároveň je „větší než celé jeho tvorstvo“ (Sir 43,27-28). On samotný je „původce krásy“ (Mdr 13,3).\n"
        }, 
        {
            "chapter": 34, 
            "caption": "", 
            "refs": "", 
            "id": 2130, 
            "text": "Nicméně již ve Starém zákoně Bůh nařídil nebo dovolil udělat obrazy, které symbolicky vedly ke spáse skrze vtělené Slovo: měděný had (Srov. Nm 21,4-9; Mdr 16,5-14; Jan 3,14-15.), archa Smlouvy a cherubové. (Srov. Ex 25,10-22; 1 Král 6,23-28; 7,23-26.)\n"
        }, 
        {
            "chapter": 34, 
            "caption": "", 
            "refs": "476", 
            "id": 2131, 
            "text": "Sedmý ekumenický koncil v Niceji (v roce 787) na základě tajemství vtěleného Slova prohlásil za oprávněnou — proti obrazoborcům — úctu obrazů: a to Krista, ale i Matky Boží, andělů a všech svatých. Tím, že se Boží Syn vtělil, zahájil novou „éru“ obrazů.\n"
        }, 
        {
            "chapter": 34, 
            "caption": "", 
            "refs": "", 
            "id": 2132, 
            "text": "Křesťanská úcta obrazů neodporuje prvnímu přikázání, které zakazuje modly. Vždyť „úcta prokazovaná obrazu patří tomu, koho obraz představuje“ (Sv. Basil z Cesareje, <i>Liber de Spiritu Sancto</i>, 18, 45: PG 32, 149C.), a „kdo uctívá obraz, uctívá v něm osobu, která je na něm namalována“ (2. nicejský koncil: DS 601; srov. tridentský koncil: DS 1821-1825; 2. vatikánský koncil, SC 125; také LG 67.). Čest vzdávaná posvátným obrazům je „zbožná úcta“, a nikoliv klanění, které přísluší jen Bohu.</p><p><small>„Kultovní úkony se neobracejí k obrazům jako takovým, nýbrž nakolik slouží ke zpodobení vtěleného Slova. A tak hnutí mysli, které se obrací k obrazu jako obrazu, se nezastaví u něho, nýbrž směřuje ke skutečnosti, kterou představuje.“ (Sv. Tomáš Akvinský, <i>Summa theologiae</i>, II—II, 81, 3, ad 3.)</small>\n"
        }, 
        {
            "chapter": 34, 
            "caption": "<b>Souhrn</b>", 
            "refs": "", 
            "id": 2133, 
            "text": "<em>„Miluj Hospodina, svého Boha, celým svým srdcem a celou svou duší a celou svou silou“ (Dt 6,5).</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2134, 
            "text": "<em>První přikázání vyzývá člověka, aby věřil v Boha, aby v něho doufal a aby ho miloval nade vše.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2135, 
            "text": "<em>„Pánu, svému Bohu, se budeš klanět“ (Mt 4,10). Klanět se Bohu, modlit se k němu, vzdávat mu úctu, jaká mu náleží, dodržovat přísliby a sliby, které mu byly dány, to jsou úkony ctnosti zbožnosti, které vyjadřují zachovávání prvního přikázání.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2136, 
            "text": "<em>Povinnost vzdávat Bohu ryzí úctu má jak jednotlivý člověk, tak i společnost.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2137, 
            "text": "<em>Člověk „si přeje, aby mohl svobodně vyznávat náboženství soukromě i veřejně“. (2. vatikánský koncil, DH 15.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2138, 
            "text": "<em>Pověra je úchylka úcty, kterou vzdáváme pravému Bohu. Projevuje se modloslužbou a různými formami věštění nebo magie.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2139, 
            "text": "<em>Jednání, jímž je Bůh pokoušen slovy nebo skutky, svatokrádež a svatokupectví jsou jako hříchy proti úctě k Bohu zakázané prvním přikázáním.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2140, 
            "text": "<em>Ateismus, poněvadž odmítá nebo popírá existenci Boha, je hříchem proti prvnímu přikázání.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2141, 
            "text": "<em>Úcta posvátných obrazů se zakládá na tajemství vtělení Božího Slova. Nijak neodporuje prvnímu přikázání. „Nezneužiješ jména Hospodina, svého Boha“ (Ex 20,7). „Bylo řečeno předkům: ‘Nebudeš přísahat křivě …’ Ale já vám říkám: Vůbec nepřísahejte“ (Mt 5,33-34).</em>\n"
        }, 
        {
            "chapter": 34, 
            "caption": "<b>2. ČLÁNEK</b><br>DRUHÉ PŘIKÁZÁNÍ<br><b>I. Jméno Pána je svaté</b>", 
            "refs": "", 
            "id": 2142, 
            "text": "„Nezneužiješ jména Hospodina, svého Boha“ (Ex 20, 7)(Srov. Dt 5,11.).</p><p>„Bylo řečeno předkům: ´Nebudeš přísahat křivě…´Ale já vám říkám: Vůbec nepřísahejte“ (Mt 5, 33 – 34).</p><p>Druhé přikázání <i>předpisuje respektovat jméno Pána</i>. Je odvozeno, stejně jako první přikázání, ze ctnosti zbožnosti a dává řád především našemu mluvení o svatých věcech.\n"
        }, 
        {
            "chapter": 34, 
            "caption": "", 
            "refs": "203,435", 
            "id": 2143, 
            "text": "Mezi slovy zjevení má jedno zvláštní význam, je to slovo zjevující Boží jméno. Bůh je svěřuje těm, kdo v něho věří. Zjevuje se jim ve svém osobním tajemství. Dar jména náleží do řádu důvěrnosti a intimity. „Jméno Pána je svaté.“ Proto je člověk nesmí zneužívat. Má je uchovávat v paměti v tichém klanění plném lásky (Srov. Zach 2,17.). Nezařadí je mezi svá slova, pokud by jím nechtěl chválit, velebit a oslavovat (Srov. Ž 29,2; 96,2; 113,1-2.).\n"
        }, 
        {
            "chapter": 34, 
            "caption": "", 
            "refs": "", 
            "id": 2144, 
            "text": "Úcta k Božímu jménu vyjadřuje uctivý postoj, jaký se sluší mít k tajemství samého Boha a k celé posvátné skutečnosti, kterou vyvolává. <i>Smysl pro posvátno</i> je součástí ctnosti zbožnosti.</p><p><small>„Pocit bázně a smysl pro posvátno jsou křesťanské city nebo ne? Nikdo o tom nemůže rozumně pochybovat. Jsou to city, kterými bychom oplývali, a to v hojné míře, kdybychom měli vidění Boží velebnosti. Jsou to pocity, které bychom zakoušeli, kdybychom si uvědomovali Boží přítomnost. Měli bychom je mít v takové míře, v jaké věříme, že Bůh je přítomen. Nemít je znamená nebýt si toho vědom, nevěřit, že on je přítomen.“ (John Henry Newman, <i>Parochial and plain sermones</i>, 5, 2, pp. 21-22.)</small>\n"
        }, 
        {
            "chapter": 34, 
            "caption": "", 
            "refs": "2472,427", 
            "id": 2145, 
            "text": "Věřící má vydávat svědectví jménu Pána tím, že neohroženě vyznává svou víru (Srov. Mt 10,32; 1 Tim 6,12.). Kázání a katecheze mají být proniknuty klaněním a úctou ke jménu Pána Ježíše Krista.\n"
        }, 
        {
            "chapter": 34, 
            "caption": "", 
            "refs": "", 
            "id": 2146, 
            "text": "Druhé přikázání <i>zakazuje zneužívání Božího jména</i>, to je každé nevhodné užívání jména Boha, Ježíše Krista, Panny Marie a všech svatých.\n"
        }, 
        {
            "chapter": 34, 
            "caption": "", 
            "refs": "2101", 
            "id": 2147, 
            "text": "<i>Slíbit</i> něco jiným ve jménu Boha, to znamená závazně se odvolávat na Boží čest, věrnost, pravdivost a autoritu. Takový slib se má dodržet jako požadavek spravedlnosti. Zpronevěřit se takovému slibu se rovná zneužití Božího jména a jistým způsobem to znamená dělat z Boha lháře. (Srov. 1 Jan 1,10.)\n"
        }, 
        {
            "chapter": 34, 
            "caption": "", 
            "refs": "1756", 
            "id": 2148, 
            "text": "<i>Rouhání</i> se staví přímo proti druhému přikázání. Spočívá v tom, že člověk pronáší vnitřně nebo navenek nenávistná, vyčítává, vyzývavá slova proti Bohu, že zle mluví o Bohu, že zneuctívá Boha, že zneužívá Boží jméno. Svatý Jakub kárá ty, kteří „mluví pohrdavě proti vznešenému jménu (Ježíš), podle kterého byli nazváni“ (Jak 2,7). Zákaz rouhání se vztahuje i na slova proti Kristově církvi, proti svatým a posvátným věcem. Rouhání je také dovolávat se Boha, aby se zamaskovaly zločinecké metody, zotročování národů, mučení nebo popravování. Zneužití Božího jména ke spáchání zločinu vede k odmítání náboženství.</p><p>Rouhání odporuje úctě, kterou jsme povinni Bohu a jeho svatému jménu. Samo o sobě je těžkým hříchem. (Srov. CIC, kán. 1369.)\n"
        }, 
        {
            "chapter": 34, 
            "caption": "", 
            "refs": "", 
            "id": 2149, 
            "text": "<i>Kletby</i>, do nichž je vloženo Boží jméno bez úmyslu rouhat se, jsou nedostatkem úcty k Pánu. Druhé přikázání zakazuje také užívání Božího jména, k <i>magickým praktikám</i>.</p><p><small>„Boží jméno je veliké tam, kde se vyslovuje s úctou, jaká přísluší jeho velikosti a jeho velebnosti. Boží jméno je svaté tam, kde se pronáší s úctou a s obavou neurazit Boha.“ (Sv. Augustin, <i>De sermone Domini in monte</i>, 2, 5, 19: PL 34, 1278.)</small>\n"
        }, 
        {
            "chapter": 34, 
            "caption": "<b>II. Boží jméno zneužité ke lži</b>", 
            "refs": "", 
            "id": 2150, 
            "text": "Druhé přikázání zakazuje <i>křivou přísahu</i>. Přísahat znamená brát Boha za svědka toho, co se tvrdí. To znamená dovolávat se božské pravdivosti jako záruky vlastní pravdivosti. Přísaha se závažně odvolává na jméno Páně. „Hospodina, svého Boha, se budeš bát, jemu budeš sloužit, při jeho svatém jménu přísahat“ (Dt 6,13).\n"
        }, 
        {
            "chapter": 34, 
            "caption": "", 
            "refs": "215", 
            "id": 2151, 
            "text": "Odmítnout křivou přísahu je povinností vůči Bohu. Bůh jako Stvořitel a Pán je normou každé pravdy. Lidské slovo je ve shodě nebo v rozporu s Bohem, který je Pravda sama. Když je přísaha pravdivá a oprávněná, staví do pravého světla vztah lidského slova k Boží pravdě. Křivá přísaha volá Boha za svědka nějaké lži.\n"
        }, 
        {
            "chapter": 34, 
            "caption": "", 
            "refs": "2476,1756", 
            "id": 2152, 
            "text": "Kdo udělá nějaký slib pod přísahou s úmyslem nedodržet ho, nebo se nedrží toho, co slíbil pod přísahou, je <i>křivopřísežníkem</i>. Křivá přísaha je velký nedostatek úcty k Pánu každého slova. Zavazovat se přísahou k provedení nějaké špatné věci je proti svatosti Božího jména.\n"
        }, 
        {
            "chapter": 34, 
            "caption": "", 
            "refs": "2466", 
            "id": 2153, 
            "text": "Ježíš vyložil druhé přikázání v horském kázání. „Slyšeli jste, že bylo řečeno předkům: ‘Nebudeš přísahat křivě, ale splníš Pánu své přísahy.’ Ale já vám říkám: Vůbec nepřísahaje ... Ale vaše řeč ať je ano, ano, ne, ne. Co je nadto, je ze Zlého“ (Mt 5,33-34.37)(Srov. Jak 5,12.). Ježíš učí, že každá přísaha v sobě obsahuje vztah k Bohu a že Boží přítomnosti a jeho pravdě musí být vzdávána čest v každém slově. Rozvážnost při odvolávání se v řeči na Boha jde ruku v ruce s uctivou pozorností vůči jeho přítomnosti, dosvědčované nebo tupené každým naším tvrzením.\n"
        }, 
        {
            "chapter": 34, 
            "caption": "", 
            "refs": "", 
            "id": 2154, 
            "text": "Z učení svatého Pavla (Srov. 2 Kor 1,23; Gal 1,20.) církevní tradice pochopila, že Ježíš není proti přísaze, je-li skládána ze závažného a spravedlivého důvodu (např. před soudem). „Přísaha, to jest vzývání Božího jména na svědectví pravdy, může být učiněna pouze pravdivě, uváženě a spravedlivě.“ (CIC, kán. 1199, 1.)\n"
        }, 
        {
            "chapter": 34, 
            "caption": "", 
            "refs": "1903", 
            "id": 2155, 
            "text": "Svatost Božího jména vyžaduje nedovolávat se jej kvůli malichernostem a vyžaduje, aby se přísaha neskládala za takových okolností, kdy by to mohlo být vysvětlováno jako schvalování moci, která přísahu neprávem požaduje. Je-li přísaha vyžadována občanskými úřady neprávem, může být odmítnuta. Musí být odmítnuta, když je vyžadována k něčemu, co odporuje lidské důstojnosti nebo společenství církve.\n"
        }, 
        {
            "chapter": 34, 
            "caption": "<b>III. Křesťanské jméno</b>", 
            "refs": "232,1267", 
            "id": 2156, 
            "text": "Svátost křtu je udělována „ve jménu Otce i Syna i Ducha svatého“ (Mt 28,19). Při křtu jméno Pána posvěcuje člověka a křesťan dostává v církvi vlastní jméno. Může to být jméno nějakého světce, to je nějakého učedníka, který žil s příkladnou věrností ke svému Pánu. Patronát světce poskytuje vzor lásky a zajišťuje jeho přímluvu. „Křestní jméno“ může také vyjadřovat nějaké křesťanské tajemství nebo křesťanskou ctnost. „Rodiče, kmotři a farář dbají, aby se nedávalo jméno, které je cizí křesťanskému smýšlení.“ (CIC, kán. 855.)\n"
        }, 
        {
            "chapter": 34, 
            "caption": "", 
            "refs": "1235,1668", 
            "id": 2157, 
            "text": "Křesťan začíná svůj den, své modlitby a své práce znamením kříže „ve jménu Otce i Syna i Ducha svatého. Amen“. Pokřtěný člověk zasvěcuje den oslavě Boha a prosí Spasitele o milost, která mu pomáhá jednat v Duchu svatém jako dítě Otce. Znamení kříže nás posiluje v pokušeních a v těžkostech.\n"
        }, 
        {
            "chapter": 34, 
            "caption": "", 
            "refs": "", 
            "id": 2158, 
            "text": "Bůh volá každého jménem (Srov. Iz 43,1; Jan 10,3.). Jméno každého člověka je posvátné. Jméno je obraz osoby. Vyžaduje úctu jako znamení důstojnosti toho, kdo je nosí.\n"
        }, 
        {
            "chapter": 34, 
            "caption": "", 
            "refs": "", 
            "id": 2159, 
            "text": "Toto přijaté jméno je jméno pro věčnost. V nebeském království zazáří v plném světle tajemný a jedinečný charakter každé osoby poznamenané Božím jménem. Tomu, „kdo zvítězí ... dám bílý kamínek, na tom kamínku bude vyryto nové jméno, které nezná nikdo než ten, kdo ho dostane“ (Zj 2,17). „Měl jsem vidění, a hle — na hoře Siónu stál Beránek a s ním bylo stočtyřiačtyřicet tisíc těch, kdo mají na čele napsáno jeho jméno a jméno jeho Otce“ (Zj 14,1).\n"
        }, 
        {
            "chapter": 34, 
            "caption": "<b>Souhrn</b>", 
            "refs": "", 
            "id": 2160, 
            "text": "<em>„Hospodine, náš Pane, jak podivuhodné je tvé jméno po celé zemi“ (Ž 8,2).</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2161, 
            "text": "<em>Druhé přikázání předpisuje úctu ke jménu Páně. Jméno Páně je svaté.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2162, 
            "text": "<em>Druhé přikázání zakazuje jakékoliv nevhodné užívání Božího jména. Rouhání spočívá v tom, že člověk užívá jméno Boha, Ježíše Krista, Panny Marie a svatých urážlivým způsobem.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2163, 
            "text": "<em>Křivá přísaha volá Boha za svědka nějaké lži. Křivopřísežnictví je těžké provinění proti Pánu, který je vždy věrný svým přislíbením.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2164, 
            "text": "<em>„Nepřísahat ani při Stvořiteli, ani při tvorovi, leč když je to s pravdou, nutností a úctou.“ (Sv. Ignác z Loyoly, Duchovní cvičení, 38.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2165, 
            "text": "<em>Při křtu dostává křesťan vlastní jméno v církvi. Rodiče, kmotři a farář dbají, aby dostal křesťanské jméno. Mít za patrona nějakého svatého znamení mít v něm vzor lásky a jistého přímluvce.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2166, 
            "text": "<em>Křesťan začíná své modlitby i své práce znamená kříže „ve jménu Otce i Syna i Ducha svatého. Amen.“</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2167, 
            "text": "<em>Bůh volá každého jménem. „Pamatuj na den odpočinku, že ti má být svatý. Šest dní budeš pracovat a dělat všechnu svou práci. Ale sedmý den je den odpočinutí Hospodina, tvého Boha. Nebudeš dělat žádnou práci ...“ (Ex 20,8-10). „Sobota je pro člověka, a ne člověk pro sobotu. Proto je Syn člověka pánem i nad sobotou!“ (Mk 2,27-28). (Srov. Iz 43, 1.)</em>\n"
        }, 
        {
            "chapter": 34, 
            "caption": "<b>3. ČLÁNEK</b><br>TŘETÍ PŘIKÁZÁNÍ<br><b>I. Sobotní den</b>", 
            "refs": "", 
            "id": 2168, 
            "text": "„Pamatuj na den odpočinku, že ti má být svatý. Šest dní budeš pracovat a dělat všechnu svou práci. Ale sedmý den je den odpočinutí Hospodina, tvého Boha. Nebudeš dělat žádnou práci...“ (Ex 20, 8 – 10)(Srov. Dt 5,12-15.).</p><p>„Sobota je pro člověka, a ne člověk pro sobotu. Proto je Syn člověka pánem i nad sobotou!“ (Mt 2, 27 – 28).</p><p>Třetí přikázání Desatera připomíná posvátnost soboty: „Sedmého dne bude slavnost odpočinutí, Hospodinův svatý den odpočinku“ (Ex 31,15).\n"
        }, 
        {
            "chapter": 34, 
            "caption": "", 
            "refs": "2057", 
            "id": 2169, 
            "text": "Písmo v této souvislosti <i>připomíná stvoření</i>: „V šesti dnech učinil Hospodin nebe i zemi, moře a všechno, co je v nich, a sedmého dne odpočinul. Proto požehnal Hospodin den odpočinku a oddělil jej jako svatý“ (Ex 20,11).\n"
        }, 
        {
            "chapter": 34, 
            "caption": "", 
            "refs": "", 
            "id": 2170, 
            "text": "Písmo vyjevuje ve dni Páně také <i>památku na osvobození Izraele</i> z egyptského otroctví: „Pamatuj, že jsi byl otrokem v egyptské zemi a že tě Hospodin, tvůj Bůh, odtud vyvedl pevnou rukou a napřaženým ramenem; proto ti přikázal Hospodin, tvůj Bůh, dodržovat den odpočinku“ (Dt 5,15).\n"
        }, 
        {
            "chapter": 34, 
            "caption": "", 
            "refs": "", 
            "id": 2171, 
            "text": "Bůh svěřil Izraeli sobotu, aby ji zachovával na <i>znamení</i> věčné <i>smlouvy</i> (Srov. Ex 31,16.). Sobota je pro Pána; je svatě vyhrazena chvále Boha, jeho stvořitelského díla a jeho spásných činů ve prospěch Izraele.\n"
        }, 
        {
            "chapter": 34, 
            "caption": "", 
            "refs": "2184", 
            "id": 2172, 
            "text": "Boží činnost je vzorem pro lidskou činnost. Jestliže si Bůh sedmého dne „odpočinul“ (Ex 31,17), i člověk má „odpočívat“ a dovolit i druhým, především chudým, aby si mohli oddechnout (Srov. Ex 23,12.). Sobota přerušuje každodenní činnost a umožňuje odpočinek. Je to den protestu proti otroctví práce a kultu peněz. (Srov. Neh 13,15-22; 2 Kron 36,21.)\n"
        }, 
        {
            "chapter": 34, 
            "caption": "", 
            "refs": "582", 
            "id": 2173, 
            "text": "Evangelium uvádí četné příležitosti, při kterých byl Ježíš obviňován, že porušuje zákon o sobotě. Avšak Ježíš nikdy neporušuje svatost toho dne (Srov. Mk 1,21; Jan 9,16.). Dává mu ze své autority pravé vysvětlení: „Sobota je pro člověka, a ne člověk pro sobotu“ (Mk 2,27). Kristus pln soucitu považuje za správné „v sobotu jednat dobře“ spíše než zle, „život zachránit“ spíše než zničit (Srov. Mk 3,4.). Sobota je den Pána milosrdenství a den úcty vzdávané Bohu (Srov. Mt 12,5; Jan 7,23.). „Syn člověka je pánem i nad sobotou“ (Mk 2,28). „Toto je den, který učinil Hospodin, jásejme a radujme se z něho“ (Ž 118,24).\n"
        }, 
        {
            "chapter": 34, 
            "caption": "<b>II. Den Páně</b><br>DEN ZMRTVÝCHVSTÁNÍ: NOVÉ STVOŘENÍ", 
            "refs": "638,349", 
            "id": 2174, 
            "text": "„Toto je den, který učinil Hospodin, jásejme a radujme se z něho“ (Ž 118,24).</p><p>Ježíš vstal z mrtvých „prvního dne v týdnu“ (Mk 16,2)(Srov. Mt 28,1; Lk 24,1; Jan 20,1.). Jako „první den“ připomíná den Kristova vzkříšení první stvoření. Jako „osmý den“, který následuje po sobotě (Srov. Mk 16,1; Mt28,l.), znamená nové stvoření zahájené Kristovým zmrtvýchvstáním. Pro křesťany se stal prvním ze všech dní, prvním ze všech svátků, den Páně (hé Kyriaké hémera, dies dominica), „neděle“:</p><p><small>„Shromažďujeme se v den slunce, protože je to první den, v němž Bůh vyvedl z temnot hmotu a stvořil svět; tohoto dne také Ježíš Kristus, náš Spasitel, vstal z mrtvých.“ (Sv. Justin. <i>Apologie</i>, 1, 67.)</small>\n"
        }, 
        {
            "chapter": 34, 
            "caption": "NEDĚLE - DOVRŠENÍ SOBOTY", 
            "refs": "1166", 
            "id": 2175, 
            "text": "Neděle se jasně liší od soboty, po níž časově každý týden následuje, a nahrazuje pro křesťany její obřadní předpis. V Kristově Veliké noci (pascha) dovršuje duchovní náplň hebrejské soboty a ohlašuje věčné odpočinutí člověka v Bohu. Vždyť bohoslužba zákona připravovala na Kristovo tajemství a to, co se v ní konalo, bylo předobrazem poukazujícím na Krista: (Srov. 1 Kor 10,11.)</p><p><small>„Ti, kteří žili ve starém řádu věcí, se obrátili k nové naději a nehleděli už k sobotě, ale žili podle neděle, dne Páně, v němž je náš život posvěcen skrze milost Pána a jeho smrt.“ (Sv. Ignác Antiochijský, <i>Epistula ad Magnesios</i>, 9, 1.)</small>\n"
        }, 
        {
            "chapter": 34, 
            "caption": "", 
            "refs": "", 
            "id": 2176, 
            "text": "Slavení neděle uskutečňuje mravní předpis přirozeně vepsaný do lidského srdce: „vzdávat Bohu vnější, viditelnou, veřejnou a pravidelnou úctu na památku jeho všeobecného dobrodiní vůči lidem“ (Sv. Tomáš Akvinský, <i>Summa theologiae</i>, II—II, 122, 4.). Nedělní bohoslužba je splněním mravního přikázání Starého zákona, od nějž přebírá rytmus a ducha tím, že každý týden oslavuje Stvořitele a Vykupitele svého lidu.\n"
        }, 
        {
            "chapter": 34, 
            "caption": "NEDĚLNÍ EUCHARISTICKÁ OBĚŤ", 
            "refs": "1167,2043", 
            "id": 2177, 
            "text": "Nedělní slavení dne a eucharistie Páně je středem života církve. „Neděli, den Páně, v němž se slaví velikonoční událost, je nutno v celé církvi zachovávat z apoštolské tradice jako prvotní zasvěcený svátek.“ (CIC, kán. 1246, 1.)</p><p><small>„Rovněž se musí zachovávat den Narození našeho Pána Ježíše Krista, Zjevení Páně, Nanebevstoupení Páně, svátek Těla a krve Kristovy, Svaté Bohorodičky Marie, jejího Neposkvrněného početí a Nanebevzetí, svatého Josefa, svatých Petra a Pavla a Všech svatých.“ (CIC, kán. 1246, 1.)</small>\n"
        }, 
        {
            "chapter": 34, 
            "caption": "", 
            "refs": "1343", 
            "id": 2178, 
            "text": "Tento zvyk křesťanského shromáždění sahá až do počátků apoštolské doby (Srov. Sk 2,42-46; 1 Koř 11,17.). List Židům připomíná: nezanedbávejte svá „společná shromáždění, jak to někteří mají ve zvyku, ale navzájem se povzbuzujte“ (Žid 10,25).</p><p><small>Tradice uchovává vzpomínku na stále aktuální nabádání: „Pospíšit si do kostela, přiblížit se Pánu a vyznat své hříchy, kát se v modlitbě ... účastnit se svaté a božské liturgie, ukončit vlastní modlitbu a neodcházet před rozloučením ... Často jsme to opakovali: Tento den vám Pán dal k modlitbě a k odpočinku. Je to den, který učinil Pán. Radujme se v něm a jásejme.“ (Pseudo-Eusebius Alexandrijský, <i>Sermo de die dominica</i>: PG 86/1. 416C. 421C.)</small>\n"
        }, 
        {
            "chapter": 34, 
            "caption": "", 
            "refs": "1567,2691,2226", 
            "id": 2179, 
            "text": "„<i>Farnost</i> je určité, natrvalo zřízené společenství křesťanů v místní církvi, svěřené pod vedením diecézního biskupa do pastorační péče faráři, jako jejímu vlastnímu pastýři.“ (CIC, kán. 515, 1.) Je to místo, kam mohou být svolání všichni věřící, aby slavili nedělní eucharistickou oběť. Farnost uvádí křesťanský lid do správných projevů liturgického života; shromažďuje jej při liturgickém slavení, učí Kristově spásné nauce, uvádí v život lásku Pána v dobrých a bratrských skutcích: (Srov. Jan Pavel II., Apoštolská exhortace <i>Christifideles laici</i>, 26.)</p><p><small>„Nemůžeš se modlit doma jako v kostele, kde je Boží lid shromážděn, kde se volání vznáší k Bohu jedním srdcem. Tam je něco víc, jednota smýšlení, souzvuk duší, svazek lásky, modlitby kněží.“ (Sv. Jan Zlatoústý, <i>De incomprehensibili Dei natura seu contra Anomaeos</i>, 3, 6: PG 48, 725D.)</small>\n"
        }, 
        {
            "chapter": 34, 
            "caption": "NEDĚLNÍ POVINNOST", 
            "refs": "2042,1389", 
            "id": 2180, 
            "text": "Církevní přikázání vymezuje a upřesňuje Pánův zákon: „O nedělích a dalších zasvěcených svátcích jsou věřící vázání povinnosti zúčastnit se mše.“ (CIC, kán. 1247.) „Povinnost účasti na mši splní, kdo se mše zúčastní, kdekoliv se koná katolickým obřadem, buď v den svátku, nebo večer předcházejícího dne.“ (CIC, kán. 1248, 1.)\n"
        }, 
        {
            "chapter": 34, 
            "caption": "", 
            "refs": "", 
            "id": 2181, 
            "text": "Nedělní eucharistická oběť je základem a stvrzením celého křesťanova jednání. Proto jsou věřící povinni účastnit se eucharistie v zasvěcené dny, ledaže jsou z vážných důvodů omluvení (např. nemoc, péče o kojence), anebo jsou od ní svým farářem zproštěni (dispenzováni)(Srov. CIC, kán. 1245.). Ti, kteří o tuto povinnost vědomě nedbají, dopouštějí se těžkého hříchu.\n"
        }, 
        {
            "chapter": 34, 
            "caption": "", 
            "refs": "815", 
            "id": 2182, 
            "text": "Účast na společném slavení nedělní eucharistie je svědectvím příslušnosti a věrnosti Kristu a církvi. Tímto způsobem věřící dosvědčují své společenství víry a lásky. Zároveň společně vydávají svědectví o Boží svatosti a své naději ve spásu. Vzájemně se posilují pod vedením Ducha svatého.\n"
        }, 
        {
            "chapter": 34, 
            "caption": "", 
            "refs": "", 
            "id": 2183, 
            "text": "„Jestliže z důvodu nedostatku duchovních nebo z jiného závažného důvodu není možná účast na mši, velmi se doporučuje, aby se věřící zúčastnili bohoslužby slova, jestliže se koná podle předpisů diecézního biskupa ve farním kostele nebo na jiném posvátném místě, nebo aby se věnovali po náležitou dobu modlitbě buď sami, nebo v rodině nebo ve společenství rodin.“ (CIC, kán. 1248, 2.)\n"
        }, 
        {
            "chapter": 34, 
            "caption": "DEN MILOSTI A PRACOVNÍHO KLIDU", 
            "refs": "2172", 
            "id": 2184, 
            "text": "Jako Bůh „přestal sedmý den konat veškeré své stvořitelské dílo“ (Gn 2,2) a odpočinul si, tak i život člověka má rytmus práce a odpočinku. Ustanovení dne Páně přispívá k tomu, aby byla všem dána možnost „mít také dostatek klidu a volného času k životu rodinnému, kulturnímu, společenskému a náboženskému“. (2. vatikánský koncil, GS 67.)\n"
        }, 
        {
            "chapter": 34, 
            "caption": "", 
            "refs": "2428", 
            "id": 2185, 
            "text": "V neděli a o jiných zasvěcených svátcích se věřící mají zdržovat těch prací nebo činností, které jsou na překážku bohopoctě a radosti, jež je vlastní dnu Páně, a zabraňují konání milosrdných skutků a nezbytnému uvolnění mysli i těla (Srov. CIC, kán. 1247.). Potřeby rodiny nebo velká společenská užitečnost jsou oprávněnou omluvou od zachovávání příkazu o nedělním klidu. Věřící však budou bdít, aby oprávněné omluvy nezaváděly zvyky škodlivé náboženství, rodinnému životu a zdraví.</p><p><small>„Láska k pravdě hledá posvátný volný čas, potřeba lásky přijímá spravedlivou práci.“ (Sv. Augustin, <i>De civitate Dei</i>, 19, 19.)</small>\n"
        }, 
        {
            "chapter": 34, 
            "caption": "", 
            "refs": "2447", 
            "id": 2186, 
            "text": "Sluší se, aby si křesťané mající volný čas vzpomněli na své bratry, kteří mají tytéž potřeby a tatáž práva, a nemohou si odpočinout pro svou chudobu a nouzi. Křesťanská zbožnost zasvěcuje tradičně neděli dobrým skutkům a pokorným službám, které potřebují nemocní, zesláblí, staří. Křesťané mají světit neděli také tím, že věnují čas a pozornost své rodině a příbuzným, což tolik nemohou v ostatních dnech v týdnu. Neděle je vhodná doba pro zamyšlení, mlčení, studium a rozjímání prospívající růstu vnitřního a křesťanského života.\n"
        }, 
        {
            "chapter": 34, 
            "caption": "", 
            "refs": "2289", 
            "id": 2187, 
            "text": "Světit neděle a svátky vyžaduje společné úsilí. Každý křesťan se musí vyhnout tomu, aby bez potřeby uložil jinému něco, co by mu bránilo světit den Páně. Když zvyklosti (sport, zotavená atd.) a společenské potřeby (veřejné služby atd.) vyžadují od některých osob nedělní práci, ať se každý cítí odpovědný za to, aby si vyhradil dostatečný volný čas. Věřící budou s mírností a láskou dbát o to, aby se vyhnuli výtržnostem a násilnostem, k nimž někdy dochází při davových zábavách. Navzdory všem hospodářským tlakům bude veřejná moc dohlížet na to, aby zajistila občanům čas určený k odpočinku a k bohoslužbě. Zaměstnavatelé mají podobnou povinnost vůči svým zaměstnancům.\n"
        }, 
        {
            "chapter": 34, 
            "caption": "", 
            "refs": "2105", 
            "id": 2188, 
            "text": "Při respektování náboženské svobody a obecného blaha všech se křesťané mají zasazovat o to, aby neděle a zasvěcené církevní svátky byly zákonem uznány jako dny pracovního klidu. Mají dávat všem veřejný příklad modlitby, úcty a radosti a hájit své tradice jako cenný přínos k duchovnímu životu lidské společnosti. Jestliže zákonodárství země nebo jiné důvody ukládají nedělní práci, ať se přesto tento den prožívá jako den našeho osvobození, který nám dává účastnit se „shromáždění“ církve, „obce prvorozenců, kteří jsou zapsáni v nebi“ (Žid 12,22-23).\n"
        }, 
        {
            "chapter": 34, 
            "caption": "<b>Souhrn</b>", 
            "refs": "", 
            "id": 2189, 
            "text": "<em>„Dbej na den odpočinku, aby ti byl svatý“ (Dt 5,12). „Sedmého dne bude slavnost odpočinutí, Hospodinův svatý den odpočinku“ (Ex 31,15).</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2190, 
            "text": "<em>Sobota, jež představovala dovršení prvního stvoření, je nahrazena nedělí, která připomíná nové stvoření zahájené Kristovým zmrtvýchvstáním.</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2191, 
            "text": "<em>Církev slaví den vzkříšení Krista osmého dne, který se právem nazývá den Páně nebo neděle. (Stov. 2. vatikánský koncil, SC 106.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2192, 
            "text": "<em>„Neděli je nutno v celé církvi zachovávat ... jako prvotní zasvěcený svátek.“ (CIC, kán. 1246, 1.) „O nedělích a dalších zasvěcených svátcích jsou věřící vázáni povinností zúčastnit se mše.“ (CIC, kán. 1247.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2193, 
            "text": "<em>„O nedělích a dalších zasvěcených svátcích“ se věřící „zdrží práce a činností, které jsou na překážku bohoslužbě a radosti, vlastní dnu Páně, nebo náležitému duševnímu i tělesnému zotavení.“ (CIC, kán. 1247.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2194, 
            "text": "<em>Ustanovení neděle přispívá k tomu, aby byla všem dána možnost „mít také dostatek klidu a volného času k životu rodinnému, kulturnímu, společenskému a náboženskému“. (2. vatikánský koncil, GS 67.)</em>\n"
        }, 
        {
            "chapter": 34, 
            "caption": "", 
            "refs": "", 
            "id": 2195, 
            "text": "<em>Každý křesťan se má vyhnout tomu, aby bez potřeby ukládal druhým to, co by jim bránilo zachovávat den Páně. Ježíš řekl svým učedníkům: „Milujte se navzájem: jak jsem já miloval vás, tak se navzájem milujte vy“ (Jan 13,34).</em>\n"
        }, 
        {
            "chapter": 35, 
            "caption": "<b>4. ČLÁNEK</b><br>ČTVRTÉ PŘIKÁZÁNÍ", 
            "refs": "2822", 
            "id": 2196, 
            "text": "<small>Ježíš řekl svým učedníkům: „Milujte se navzájem: jak jsem já miloval vás, tak se navzájem milujte vy“ (Jan 13, 34).</small></p><p>Když Ježíš odpovídal na otázku, které přikázání je první, řekl: „První je toto: ‘Slyš, Izraeli! Hospodin, náš Bůh, je jediný Pán. Proto miluj Pána, svého Boha, celým svým srdcem, celou svou duší, celou svou myslí a celou svou silou.’ Druhé je toto: ‘Miluj svého bližního jako sám sebe.’ Žádné jiné přikázání není větší než tato“ (Mk 12,29-31).</p><p>Apoštol svatý Pavel to připomíná: „Neboť kdo druhého miluje, splnil zákon. Vždyť přikázání ‘nebudeš cizoložit, nebudeš zabíjet, nebudeš krást, nebudeš žádostivý’, a je-li ještě nějaké jiné přikázání, všechna jsou shrnuta v tomto: ‘Miluj svého bližního jako sám sebe’. Láska bližnímu neubližuje. Naplněním zákona je tedy láska“ (Řím 13,8-10). „Cti otce svého i matku, abys byl dlouho živ na zemi, kterou ti dává Hospodin, tvůj Bůh“ (Ex 20,12). „A poslouchal je“ (Lk 2,51). Sám Pán Ježíš připomenul důležitost tohoto „Božího přikázání“. Apoštol učí: „Děti, poslouchejte své rodiče, jak se to sluší u křesťanů, protože tak to má být. Cti svého otce i matku — to je první přikázání, při kterém se slibuje odměna: aby se ti dobře vedlo a abys dlouho žil na zemi“ (Ef 6,1-3).\n"
        }, 
        {
            "chapter": 35, 
            "caption": "", 
            "refs": "1897", 
            "id": 2197, 
            "text": "<small>„Cti otce svého a matku svou, abys byl dlouho živ na zemi, kterou ti dává Hospodin, tvůj Bůh“ (Ex 20, 12).</small></p><p><small>„A poslouchal je“ (Lk 2, 51).</small></p><p><small>Sám Pán Ježíš připomenul důležitost tohoto „Božího přikázání“ (Srov. Mk 7,8-13.). Apoštol učí: „Děti, poslouchejte své rodiče, jak se to sluší u křesťanů, protože tak to má být. Cti svého otce i matku – to je první přikázání, při kterém se slibuje odměna: aby se ti dobře vedlo a abys dlouho žil na zemi“ (Ef 6, 1 – 3). (Srov. Dt 5,16.)</small></p><p>Čtvrté přikázání zahajuje druhou desku zákona. Ukazuje řád lásky. Bůh chtěl, abychom po něm ctili své rodiče, kterým vděčíme za svůj život a kteří nám předali poznání Boha. Jsme povinni ctít a respektovat všechny, kterým Bůh pro naše dobro předal svou autoritu.\n"
        }, 
        {
            "chapter": 35, 
            "caption": "", 
            "refs": "2419", 
            "id": 2198, 
            "text": "Toto přikázání je vyjádřeno kladným způsobem jako povinnost, kterou máme splnit. Ohlašuje následující přikázání, která se týkají zvláštní úcty k životu, k manželství, k majetku, k slovu. Je jedním ze základů sociální nauky církve.\n"
        }, 
        {
            "chapter": 35, 
            "caption": "", 
            "refs": "", 
            "id": 2199, 
            "text": "Čtvrté přikázání se výslovně obrací k dětem v rámci jejich vztahů k otci a matce, neboť tento vztah je nejvšeobecnější. Týká se rovněž příbuzenských vztahů s členy celého rodu. Požaduje, abychom zahrnovali ctí, láskou a vděčností prarodiče a předky. Vztahuje se konečně na povinnosti žáků vůči učitelům, zaměstnanců vůči zaměstnavatelům, podřízených vůči jejich nadřízeným, občanů vůči jejich vlasti, vůči těm, kdo spravují veřejné věci, a vůči vládním představitelům.</p><p>Toto přikázání zahrnuje v širším slova smyslu i povinnosti rodičů, poručníků, učitelů, veřejných i vládních představitelů, všech, kteří vykonávají nějakou pravomoc nad druhými nebo nad nějakým společenstvím osob.\n"
        }, 
        {
            "chapter": 35, 
            "caption": "", 
            "refs": "2304", 
            "id": 2200, 
            "text": "Zachovávání čtvrtého přikázání má svou odměnu: „Cti svého otce i svou matku, abys byl dlouho živ na zemi, kterou ti dává Hospodin, tvůj Bůh“ (Ex 20,12)(Srov. Dt 5,16.). Dodržování tohoto přikázání přináší spolu s duchovními plody i časné plody míru a blahobytu. Naopak přestupování tohoto přikázání působí těžké škody společenství i jednotlivým osobám.\n"
        }, 
        {
            "chapter": 35, 
            "caption": "<b>I. Rodina v Božím plánu</b><br>POVAHA RODINY", 
            "refs": "1625", 
            "id": 2201, 
            "text": "Manželské společenství je založeno na vzájemném souhlasu manželů. Manželství a rodina jsou zaměřeny k dobru manželů a k plození a výchově dětí. Manželská láska a plození dětí vytvářejí mezi členy téže rodiny osobní vztahy a základní odpovědnosti.\n"
        }, 
        {
            "chapter": 35, 
            "caption": "", 
            "refs": "1882", 
            "id": 2202, 
            "text": "Muž a žena spojeni v manželství tvoří spolu se svými dětmi rodinu. Tato instituce předchází jakémukoliv uznání ze strany veřejné moci; nadto ji převyšuje svým významem. Rodina se bude považovat za normální vztah, podle něhož se mají hodnotit různé způsoby příbuzenství.\n"
        }, 
        {
            "chapter": 35, 
            "caption": "", 
            "refs": "369", 
            "id": 2203, 
            "text": "Bůh tím, že stvořil muže a ženu, ustanovil lidskou rodinu a dal jí základní řád. Její členové jsou osoby stejné důstojnosti. Pro obecné blaho jejích členů a společnosti jsou v rodině různé odpovědnosti, práva a povinnosti.\n"
        }, 
        {
            "chapter": 35, 
            "caption": "KŘESŤANSKÁ RODINA", 
            "refs": "533", 
            "id": 2204, 
            "text": "Křesťanská rodina je „specifickým vyjádřením a uskutečněním ... církevního společenství ... Proto také může a má být nazývána „domácí církví“ (Jan Pavel II., Apoštolská exhortace <i>Familiaris consortio</i>, 21; srov. 2. vatikánský koncil, LG 11.). Je společenstvím víry, naděje a lásky; v církvi nabývá zvláštní důležitosti, jak je to zřejmé v Novém zákoně. (Srov. Ef 5,21-6,4; Kol 3,18-21; 1 Petr 3,1-7.)\n"
        }, 
        {
            "chapter": 35, 
            "caption": "", 
            "refs": "1702", 
            "id": 2205, 
            "text": "Křesťanská rodina je společenstvím osob, stopou a obrazem společenství Otce a Syna v Duchu svatém. Její plodivá a výchovná činnost je odleskem stvořitelského díla Otce. Rodina je povolána, aby se podílela na modlitbě a oběti Krista. Denní modlitba a čtení Božího slova v ní posilují lásku. Křesťanská rodina působí evangelizačně a misionářsky.\n"
        }, 
        {
            "chapter": 35, 
            "caption": "", 
            "refs": "", 
            "id": 2206, 
            "text": "Vztahy v lůně rodiny vytvářejí podobnost citů, náklonností a zájmů, která se rodí především ze vzájemné úcty jejích členů. Rodina je výsadní společenství povolané k tomu, aby uskutečnilo „vzájemné dorozumění manželů a svědomitou spolupráci rodičů při výchově dětí“. (2. vatikánský koncil, GS 52.)\n"
        }, 
        {
            "chapter": 35, 
            "caption": "<b>II. Rodina a společnost</b>", 
            "refs": "1880,372,1603", 
            "id": 2207, 
            "text": "Rodina je základní <i>buňkou života společnosti</i>. Je to přirozená společnost, v níž jsou muž i žena povoláni k tomu, aby se sobě navzájem odevzdávali v lásce a v daru života. Autorita, stálost a prožívání vztahů v lůně rodiny tvoří základy svobody, bezpečnosti a bratrství v rámci společnosti. Rodina je společenství, v němž se lze již od mládí naučit mravním hodnotám, začít uctívat Boha a správně užívat svobodný. Rodinný život je uváděním do života společnosti.\n"
        }, 
        {
            "chapter": 35, 
            "caption": "", 
            "refs": "", 
            "id": 2208, 
            "text": "Rodina má žít takovým způsobem, aby se její členové naučili všímat si a pečovat o mladé i o staré, o nemocné osoby i tělesně postižené a chudé. Mnoho rodin nemá v určitých obdobích možnost poskytnout takovou pomoc. V takových případech se musí jiné osoby, jiné rodiny a zástupně (subsidiárně) i společnost, postarat o jejich potřeby: „Zbožnost ryzí a bezvadná před Bohem a Otcem je toto: ujímat se sirotků a vdov v jejich tísni a uchovat se neposkvrněný od světa“ (Jak 1,27).\n"
        }, 
        {
            "chapter": 35, 
            "caption": "", 
            "refs": "1883", 
            "id": 2209, 
            "text": "Rodina musí být podporována a chráněna náležitými sociálními opatřeními. Kde rodiny nejsou s to plnit své úkoly, mají jiné společenské útvary povinnost jim pomáhat a podporovat rodinné zřízení. Podle zásady subsidiarity se širší společenství mají vystříhat toho, aby si neprávem přivlastňovala přednostní práva rodiny nebo aby se vměšovala do jejího života.\n"
        }, 
        {
            "chapter": 35, 
            "caption": "", 
            "refs": "", 
            "id": 2210, 
            "text": "Důležitost rodiny pro život a blahobyt společnosti (Srov. 2. vatikánský koncil, GS 47.) ukládá společnosti zvláštní odpovědnosti při podporování a upevňování manželství a rodiny. „Všichni, kdo mají vliv na společnost a na společenské skupiny, musí účinně přispívat k povznesení manželství a rodiny. Uznat jejich pravou povahu, hájit ji a podporovat, chránit veřejnou mravnost a příznivě ovlivňovat hmotnou úroveň rodin.“ (2. vatikánský koncil, GS 52.)\n"
        }, 
        {
            "chapter": 35, 
            "caption": "", 
            "refs": "", 
            "id": 2211, 
            "text": "Politické společenství má povinnost vážit si rodiny, pomáhat jí a zajišťovat zvláště:</p><p>— svobodu založit rodinu, mít děti a vychovávat je podle svého mravního a náboženského přesvědčení;<br>— ochranu stálosti manželského svazku a rodinného zřízení;<br>— svobodu vyznávat svou víru, předávat ji, vychovávat v ní děti a použít k tomu nutných prostředků a institucí;<br>— právo na soukromé vlastnictví, na svobodu podnikání, na svobodu obstarat si práci a bydlení, právo vystěhovat se;<br>— v souladu se zřízeními v jednotlivých zemích právo na lékařské ošetření, na pomoc starým osobám, na rodinné přídavky;<br>— ochranu bezpečnosti a zdraví, zvláště s ohledem na nebezpečí, jako jsou drogy, pornografie, alkoholismus atd.;<br>— svobodu vytvářet sdružení s jinými rodinami a mít tak zastoupení před občanskými orgány. (Srov. Jan Pavel II., Apoštolská exhortace <i>Familiaris consortio</i>, 46.)\n"
        }, 
        {
            "chapter": 35, 
            "caption": "", 
            "refs": "225,1931", 
            "id": 2212, 
            "text": "Čtvrté přikázání <i>vnáší světlo i do jiných vztahů ve společnosti</i>. Ve svých bratřích a ve svých sestrách vidíme děti svých rodičů; ve svých příbuzných potomky svých předků; ve svých spoluobčanech děti své vlasti; v pokřtěných děti církve, naší matky; v každém člověku syna nebo dceru toho, který chce být nazýván „náš Otec“. Proto mají naše vztahy s bližními osobní charakter. Bližní není nějaký „jedinec“ lidské pospolitosti; je to „někdo“, kdo pro svůj známý původ zasluhuje zvláštní pozornost a úctu.\n"
        }, 
        {
            "chapter": 35, 
            "caption": "", 
            "refs": "1939", 
            "id": 2213, 
            "text": "Lidská společenství <i>se skládají z osob</i>. Jim dobře vládnout se neomezuje pouze na to, aby byla zaručována práva, plněny povinnosti a dodržovány smlouvy. Spravedlivé vztahy mezi podnikateli a zaměstnanci, mezi vládními představiteli a občany předpokládají přirozenou blahovůli odpovídající důstojnosti lidských osob, kterým leží na srdci spravedlnost a bratrství.\n"
        }, 
        {
            "chapter": 35, 
            "caption": "<b>III. Povinnosti členů rodiny</b><br>POVINNOSTI DĚTÍ", 
            "refs": "1858", 
            "id": 2214, 
            "text": "Boží otcovství je zdrojem lidského otcovství (Srov. Ef 3,15.); v Božím otcovství má úcta k rodičům svůj základ. Úcta dětí, nezletilých i dospělých, k vlastnímu otci i k vlastní matce (Srov. Př 1,8; Tob 4,3-4.) pramení z přirozeného citu zrozeného z pouta, které je vzájemně spojuje. Tuto úctu vyžaduje Boží přikázání. (Srov. Ex 20,12.)\n"
        }, 
        {
            "chapter": 35, 
            "caption": "", 
            "refs": "", 
            "id": 2215, 
            "text": "Úcta dětí k rodičům je úkonem <i>vděčnosti</i> vůči těm, kteří je přivedli na svět a svou láskou a prací jim umožnili růst tělesný i růst v moudrosti a v milosti. „Z celého srdce cti svého otce a nikdy nezapomeň na porodní bolesti své matky. Pamatuj, že jim děkuješ za své bytí. Čím se jim můžeš odplatit za to, co ti dali?“ (Sir 7,27-28).\n"
        }, 
        {
            "chapter": 35, 
            "caption": "", 
            "refs": "532", 
            "id": 2216, 
            "text": "Úcta dětí vůči rodičům se projevuje opravdovou ochotou a <i>poslušností</i>: „Dodržuj, můj synu, příkaz svého otce a nepohrdej naučením své matky ... Až půjdeš, povede tě, až si lehneš, bude tě chránit, až se probudíš, bude se s tebou stýkat“ (Př 6,20-22). „Moudrý syn přijímá otcovu kázeň, kdo se pošklebuje, nedbá na domluvu“ (Př 13,1).\n"
        }, 
        {
            "chapter": 35, 
            "caption": "", 
            "refs": "1831", 
            "id": 2217, 
            "text": "Po celou dobu, v níž dítě žije v domě svých rodičů, má vyhovět každé jejich žádosti, odůvodnění dobrem jeho vlastním nebo celé rodiny. „Děti, ve všem svoje rodiče poslouchejte, jak se to patří u křesťanů“ (Kol 3,20)(Srov. Ef 6,1.). Děti mají také poslouchat rozumných rozkazů svých vychovatelů a všech, kterým je jejich rodiče svěřili. Jsou-li však ve svědomí přesvědčeny, že je mravně špatné poslechnout daný rozkaz, ať v tom neposlechnou.</p><p>I když děti vyrostou, i nadále mají respektovat své rodiče. Předem vyplní jejich přání, budou je často žádat o radu a přijmou jejich oprávněná napomenutí. S plnoletostí přestává poslušnost dětí vůči rodičům, ale ne úcta, která jim přísluší vždycky. Ta má ve skutečnosti svůj kořen v bázni Boží, v jednom z darů Ducha svatého.\n"
        }, 
        {
            "chapter": 35, 
            "caption": "", 
            "refs": "", 
            "id": 2218, 
            "text": "Čtvrté přikázání připomíná dětem, které dospěly, jejich <i>odpovědnost vůči rodičům</i>. Podle svých možností jím mají hmotně i morálně pomáhat v letech jejich stáří a v době nemoci, osamocení nebo nouze. Ježíš tuto povinnost vděčnosti připomíná. (Srov. Mk 7,10-12.)</p><p><small>„Neboť Pán chtěl, aby otec byl od dětí ctěn, a potvrdil právo matky u potomstva. Kdo ctí otce, usmiřuje své hříchy, kdo si váží matky, jako by sbíral poklady. Kdo ctí otce, dočká se radosti na vlastních dětech a bude vyslyšen, když se modlí. Kdo ctí otce, bude dlouho žít, kdo poslouchá otce, občerstvuje svou matku“ (Sir 3,2-6).</small></p><p><small>„Synu, ujmi se svého otce, když zestárne, a netrap ho, dokud je živ. Slábne-li mu rozum, ber na něj ohled a nepohrdej jím, když ty jsi v plné síle ... Kdo opustí otce, je jako rouhač, kdo se oboří na matku, je Pánem proklet“ (Sir 3,12-13.16).</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2219, 
            "text": "Úcta dětí k rodičům napomáhá ke shodě v celém rodinném životě; týká se také <i>vztahů mezi sourozenci</i>. Úcta k rodičům se odráží v celém rodinném prostředí. „Korunou starců jsou synové synů“ (Př 17,6). „Buďte přitom všestranně pokorní, mírní a trpěliví; snášejte se navzájem v lásce“ (Ef 4,2).\n"
        }, 
        {
            "chapter": 35, 
            "caption": "", 
            "refs": "", 
            "id": 2220, 
            "text": "Křesťané jsou zvláště vděčni těm, od nichž přijali dar víry, milost křtu a život v církvi. Mohou to být rodiče, jiní členové rodiny, prarodiče, kněží, katecheté, učitelé nebo přátelé. „V paměti mi ožívá, jak upřímná je tvoje víra. Ale tak věřila už dávno tvoje babička Lois a tvoje matka Euniké, a jak jsem přesvědčen, platí to i o tobě“ (2 Tim 1,5).\n"
        }, 
        {
            "chapter": 35, 
            "caption": "POVINNOSTI RODIČŮ", 
            "refs": "1653", 
            "id": 2221, 
            "text": "Plodnost manželské lásky se neomezuje pouze na plození dětí, ale má se vztahovat i na jejich mravní výchovu a duchovní formaci. <i>Výchova rodiči</i> „je tak důležitá, že se dá obtížně nahradit, když chybí“ (2. vatikánský koncil, GE 3.). Právo a povinnost vychovávat je pro rodiče prvořadé a nezcizitelné. (Srov. Jan Pavel II., Apoštolská exhortace <i>Familiaris consortio</i>, 36.)\n"
        }, 
        {
            "chapter": 35, 
            "caption": "", 
            "refs": "494", 
            "id": 2222, 
            "text": "Rodiče se mají dívat na své děti jako na <i>děti Boží</i> a respektovat je jako <i>lidské osoby</i>. Své děti vychovávají k dodržování Božího zákona tím, že jsou sami poslušni vůle nebeského Otce.\n"
        }, 
        {
            "chapter": 35, 
            "caption": "", 
            "refs": "1804", 
            "id": 2223, 
            "text": "Rodiče jsou první, kdo mají odpovědnost za výchovu svých dětí. Tuto odpovědnost dosvědčují především <i>vytvořením domova</i>, v němž je běžná něha, odpuštění, úcta, věrnost a nezištná služba. Rodina je zvlášť vhodným místem k <i>výchově ke ctnostem</i>. Tato výchova vyžaduje, aby se děti naučily odříkání, zdravému úsudku a sebeovládání, což jsou podmínky každé pravé svobody. Rodiče mají své děti učit, aby „podřizovaly hodnoty hmotné a pudové hodnotám vnitřním a duchovním“ (Jan Pavel II., encyklika <i>Centesimus annus</i>, 36.). Rodiče mají také velikou odpovědnost za to, aby dávali svým dětem dobrý příklad. Uznají-li před dětmi své chyby, budou s to lépe je vést a napravovat.</p><p><small>„Kdo svého syna miluje, ustavičně ho trestá … Kdo svého syna kárá, bude z něho mít prospěch“ (Sir 30,1-2).<br>„A vy, otcové, nedrážděte svoje děti ke hněvu, ale vychovávejte je v kázni a napomínejte je z pověření Páně“ (Ef 6,4).</small>\n"
        }, 
        {
            "chapter": 35, 
            "caption": "", 
            "refs": "1939", 
            "id": 2224, 
            "text": "Domov vytváří přirozené prostředí pro zasvěcování lidské bytosti do solidarity a společenských odpovědností. Rodiče mají učit své děti, aby se vyvarovaly kompromisů a podlostí, jež ohrožují lidskou společnost.\n"
        }, 
        {
            "chapter": 35, 
            "caption": "", 
            "refs": "1656", 
            "id": 2225, 
            "text": "Rodiče dostali z milosti svátosti manželství odpovědnost a výsadu <i>evangelizovat své děti</i>. Už od prvních let života je mají uvádět do tajemství víry, neboť jsou pro děti jejich „prvními hlasateli“ (2. vatikánský koncil, LG 11, srov. CIC, kán. 1136.). Rodiče se mají snažit, aby se děti už od útlého věku účastnily života církve. Způsoby života v rodině mohou rozvíjet citové sklony, které pak po celý život tvoří ryzí předpoklady a opory živé víry.\n"
        }, 
        {
            "chapter": 35, 
            "caption": "", 
            "refs": "2179", 
            "id": 2226, 
            "text": "Rodiče musí začít <i>vychovávat</i> děti <i>k víře</i> již od nejútlejšího věku. To se uskutečňuje již tehdy, když si členové rodiny pomáhají růst ve víře svědectvím křesťanského života podle evangelia. Rodinná katecheze předchází, doprovází a obohacuje jiné způsoby poučování ve víře. Rodiče mají poslání naučit děti modlit se a objevit v sobě povolání Božích dětí (Srov. 2. vatikánský koncil, LG 11.). Farnost je pro křesťanskou rodinu eucharistickým společenstvím a srdcem liturgického života; je to výsadní místo katecheze dětí i rodičů.\n"
        }, 
        {
            "chapter": 35, 
            "caption": "", 
            "refs": "2013", 
            "id": 2227, 
            "text": "Děti pak <i>přispívají</i> k růstu svých rodičů <i>ve svatosti</i> (Srov. 2. vatikánský koncil, GS 48.). Všichni si mají velkodušně a neúnavně navzájem odpouštět urážky, hádky, křivdy a nedostatek pozornosti, jak k tomu nabádá vzájemná láska a jak to Kristova láska vyžaduje. (Srov. Mt 18,21-22; Lk 17,4.)\n"
        }, 
        {
            "chapter": 35, 
            "caption": "", 
            "refs": "", 
            "id": 2228, 
            "text": "Během dětství se ohled a láska rodičů vyjadřují především v péči a pozornosti, kterou věnují výchově svých dětí, a ve starosti o jejich <i>hmotné a duchovní potřeby</i>. Během jejich dospívání táž úcta a táž oddanost vede rodiče k tomu, aby děti vychovali ke správnému užívání rozumu a svobody.\n"
        }, 
        {
            "chapter": 35, 
            "caption": "", 
            "refs": "", 
            "id": 2229, 
            "text": "Rodiče, kteří jsou jako první odpovědni za výchovu dětí, mají právo <i>zvolit</i> pro ně <i>školu</i>, která odpovídá jejich přesvědčení. Toto je základní právo. Rodiče mají v rámci možností povinnost volit školy, které jim mohou nejlepším způsobem pomáhat v jejich úkolu křesťanských vychovatelů. (Srov. 2. vatikánský koncil, GE 6.) Veřejné orgány mají povinnost zaručit rodičovské právo a zajistit konkrétní podmínky k jeho uplatňování.\n"
        }, 
        {
            "chapter": 35, 
            "caption": "", 
            "refs": "1625", 
            "id": 2230, 
            "text": "Když děti dospějí, mají povinnost a právo <i>zvolit si své povolání a svůj životní stav</i>. Tuto novou odpovědnost na sebe vezmou v důvěrném vztahu ke svým rodičům, od kterých si vyžádají a rádi přijmou upozornění a rady. Rodiče se vyhnou tomu, aby nutili své děti k volbě povolání nebo k volbě manžela či manželky. Tato povinnost zdrženlivosti jim nebrání, ale naopak spíše ukládá, aby jim pomáhali moudrými radami, zvláště když mají v úmyslu založit rodinu.\n"
        }, 
        {
            "chapter": 35, 
            "caption": "", 
            "refs": "", 
            "id": 2231, 
            "text": "Někteří se neožení či nevdají, aby se mohli starat o své rodiče nebo o své bratry a sestry, aby se mnohem výlučněji věnovali nějakému povolání, nebo pro jiné čestné důvody. Ti mohou velkolepým způsobem přispívat k blahu lidské rodiny.\n"
        }, 
        {
            "chapter": 35, 
            "caption": "<b>IV. Rodina a Boží království</b>", 
            "refs": "1618", 
            "id": 2232, 
            "text": "I když jsou rodinné svazky důležité, přesto nejsou absolutní. Čím více dítě dorůstá do své zralosti a lidské a duchovní nezávislosti, tím více se mu objasňuje a sílí jeho zvláštní povolání, které pochází od Boha. Rodiče budou respektovat takové povolání a napomáhat, aby na ně jejich děti odpověděly a šly za ním. Je třeba být přesvědčen, že prvním povoláním křesťana je <i>následovat Ježíše</i> (Srov. Mt 16,25.): „Kdo miluje otce nebo matku víc nežli mne, není mě hoden; kdo miluje syna nebo dceru víc nežli mne, není mě hoden“ (Mt 10,37).\n"
        }, 
        {
            "chapter": 35, 
            "caption": "", 
            "refs": "542", 
            "id": 2233, 
            "text": "Stát se Ježíšovým učedníkem znamená přijmout pozvání patřit k <i>Boží rodině</i>, vést život shodný s Božím životním stylem: „Každý totiž, kdo plní vůli mého nebeského Otce, to je můj bratr i sestra i matka“ (Mt 12,50).</p><p>Rodiče budou přijímat a respektovat s radostí a díkůvzdáním Pánovo volání, kterým se obrátil na některé z jejích dětí, aby ho následovalo v panenství či panictví pro nebeské království v zasvěceném životě nebo v kněžském povolání.\n"
        }, 
        {
            "chapter": 35, 
            "caption": "<b>V. Veřejná moc v občanské společnosti</b>", 
            "refs": "1897", 
            "id": 2234, 
            "text": "Čtvrté přikázání Boží nám předpisuje ctít také všechny, kteří k našemu dobru dostali od Boha autoritu ve společnosti. Osvětluje jak povinnosti toho, kdo vykonává pravomoc, tak těch, kteří z ní mají prospěch.\n"
        }, 
        {
            "chapter": 35, 
            "caption": "POVINNOSTI OBČANSKÝCH ORGÁNŮ", 
            "refs": "1899", 
            "id": 2235, 
            "text": "Ti, kteří vykonávají úřední moc, ji mají vykonávat jako službu. „Kdo by chtěl být mezi vámi veliký, ať je vaším služebníkem“ (Mt 20,26). Výkon úřední moci je mravně vymezen jejím božským původem, její rozumnou povahou a jejím specifickým předmětem. Nikdo nesmí nařídit nebo ustanovit to, co je proti důstojnosti osob a proti přirozenému zákonu.\n"
        }, 
        {
            "chapter": 35, 
            "caption": "", 
            "refs": "2411", 
            "id": 2236, 
            "text": "Výkon úřední moci se snaží ozřejmit správnou stupnici hodnot, aby usnadňoval užívání svobody a odpovědnosti všech. Představení ať provádějí moudře distributivní spravedlnost tím, že budou počítat s potřebami a spoluprací každého v zájmu svornosti a pokoje. Ať se postarají o to, aby nařízení a směrnice, které vydávají, neuváděly do pokušení tím, že staví proti sobě osobní zájem a zájem společenství. (Srov. Jan Pavel II., encyklika <i>Centesimus annus</i>, 25.)\n"
        }, 
        {
            "chapter": 35, 
            "caption": "", 
            "refs": "357", 
            "id": 2237, 
            "text": "<i>Politická moc</i> je povinna respektovat základní práva lidské osobnosti. Ať se snaží vykonávat spravedlnost humánně a respektovat přitom práva každého jedince, především rodin a potřebných.</p><p>Občanská práva mohou a musí být zaručena podle požadavků obecného dobra. Nemohou být veřejnými orgány odňata bez oprávněného a přiměřeného důvodu. Výkon politických práv je zaměřen na obecné dobro národa a lidského společenství.\n"
        }, 
        {
            "chapter": 35, 
            "caption": "POVINNOSTI OBČANŮ", 
            "refs": "1900", 
            "id": 2238, 
            "text": "Ti, kteří podřízeni vládní autoritě, mají své nadřízené považovat za zástupce Boha, který je ustanovil správci svých darů (Srov. Řím 13,1-2.): „Kvůli Pánu se podřizuje každému lidskému zřízení ... Jednejte jako lidé svobodní, a ne jako lidé, kteří svobodou zakrývají svou špatnost, ale chovejte se jako Boží služebníci“ (1 Petr 2,13.16). Poctivá spolupráce dává občanům právo a někdy ukládá i povinnost spravedlivě protestovat proti tomu, co se zdá být škodlivé pro důstojnost osob a dobro společenství.\n"
        }, 
        {
            "chapter": 35, 
            "caption": "", 
            "refs": "1915,2310", 
            "id": 2239, 
            "text": "Je <i>povinností občana</i> přispívat spolu s veřejnými orgány k dobru společnosti v duchu pravdy, spravedlnosti, solidarity a svobody. <i>Milovat vlast</i> a sloužit jí vyplývá z povinné vděčnosti a z řádu lásky. Podřízenost právoplatné autoritě a služba obecnému dobru vyžadují, aby občané plnili své funkce v životě politického společenství.\n"
        }, 
        {
            "chapter": 35, 
            "caption": "", 
            "refs": "2265,1900", 
            "id": 2240, 
            "text": "Podřízenost autoritě a spoluzodpovědnost za obecné dobro nesou s sebou mravní požadavek platit daně, vykonávat volební právo a bránit zemi.</p><p><small>„Dávejte každému, co mu patří: komu daň, tomu daň, komu clo, tomu clo, komu uctivost, tomu uctivost, komu čest, tomu čest“ (Řím 13,7).</small></p><p><small> „Křesťané ... bydlí ve své vlasti, ale jako poutníci; podílejí se na veřejném životě jako občané, ale na ničem nelpí jako cizinci ... Poslouchají platné zákony, ale svým životem překonávají zákony ... Tak vznešené je místo, které jim Bůh vykázal, a není dovoleno z něho zběhnout!“ (Dopis Diognetovi, 5, 5.10; 6,10.)</small></p><p><small> Apoštol vybízí, aby se konaly modlitby a díkůvzdání „za krále a za všechny, kdo mají moc, abychom mohli vést život pokojný a klidný, v opravdové zbožnosti a počestnosti“ (1 Tim 2,2).</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2241, 
            "text": "Bohatší národy mají podle možnosti přijímat cizince, který hledá bezpečí a prostředky potřebné k životu, jež nemůže najít v zemi, odkud pochází. Veřejné orgány se mají starat o to, aby bylo respektováno přirozené právo, které staví hosta pod ochranu těch, kteří ho přijmou.</p><p><small>Politické orgány s ohledem na obecné blaho, za něž jsou odpovědny, mohou podřídit přistěhovalecké právo různým právním podmínkám, zvláště co se týká povinností vystěhovalců vůči zemi, která je přijímá. Přistěhovalec má s vděčností respektovat hmotné a duchovní dědictví země, která jej hostí, poslouchat její zákony a přispívat na její náklady.</small>\n"
        }, 
        {
            "chapter": 35, 
            "caption": "", 
            "refs": "1903,2313,450,1901", 
            "id": 2242, 
            "text": "Občan je ve svém svědomí vázán nejednat podle nařízení občanských orgánů, jsou-li tyto příkazy proti požadavkům mravního řádu, proti základním lidským právům nebo proti učení evangelia. <i>Odepření poslušnosti</i> občanským orgánům, když jejich požadavky odporují požadavkům správného svědomí, má své ospravedlnění v rozlišování mezi službou Bohu a službou politickému společenství: „Dávejte tedy, co je císařovo, císaři, a co je Boží, Bohu“ (Mt 22,21). „Více je třeba poslouchat Boha než lidi“ (Sk 5,29).</p><p><small>„Když však veřejná moc překračuje svou pravomoc a občany utlačuje, nemají odmítat, co objektivně vyžaduje obecné blaho: má jim však být dovoleno hájit svá práva i práva svých spoluobčanů proti zneužívání moci, ovšem v mezích přirozeného práva a zásad evangelia.“ (2. vatikánský koncil, GS 74.)</small>\n"
        }, 
        {
            "chapter": 35, 
            "caption": "", 
            "refs": "2309", 
            "id": 2243, 
            "text": "<i>Odpor</i> vůči útlaku politické moci může oprávněně <i>sáhnout ke zbraním</i>, jen když jsou splněny všechny následující podmínky: 1. v případě jistého, závažného a dlouhodobého porušování základních práv; 2. když byly vyčerpány všechny pokusy dosáhnout změny jinými cestami; 3. když se tím nevyvolají ještě horší nepořádky; 4. když je oprávněná naděje na úspěch; 5. není-li možné rozumně předvídat lepší řešení.\n"
        }, 
        {
            "chapter": 35, 
            "caption": "STÁT A CÍRKEV", 
            "refs": "1910,1881,2109", 
            "id": 2244, 
            "text": "Každá instituce je ovlivněna, alespoň implicitně, pojetím člověka a jeho určení; z toho vyplývají kriteria jejího posuzování, její stupnice hodnot a způsoby jednání. Většina společností vychází při zřizování svých instituci z určité nadřazenosti člověka nad věcmi. Pouze božský zjevené náboženství jasně uznalo původ a cíl člověka v Bohu, Stvořiteli a Vykupiteli. Církev vybízí nositele politické moci, aby se ve svých úsudcích a rozhodnutích dali vést touto pravdou o Bohu a o člověku.</p><p><small>Společnosti, které tuto pravdu neznají nebo ji odmítají ve jménu své nezávislosti na Bohu, jsou vedeny k tomu, aby hledaly své opěrné body a svůj cíl samy v sobě nebo aby si je vypůjčovaly od nějaké ideologie. Přitom nesnášejí, aby se hájilo objektivní měřítko dobra a zla, a osobují si nad člověkem a nad jeho osudem totalitní moc, ať už veřejně, nebo skrytě, jak to dokazují dějiny. (Srov. Jan Pavel II., encyklika <i>Centesimus annus</i>, 45; 46.)</small>\n"
        }, 
        {
            "chapter": 35, 
            "caption": "", 
            "refs": "912", 
            "id": 2245, 
            "text": "Církev, která na základě svého poslání a své kompetence se nijak neztotožňuje s politickým společenstvím, je zároveň znamením a ochranou transcendentního charakteru lidské osoby (Srov. 2. vatikánský koncil, GS 76.). „Církev ... zároveň ctí a podporuje i politickou svobodu a odpovědnost občanů.“ (2. vatikánský koncil, GS 76.)\n"
        }, 
        {
            "chapter": 35, 
            "caption": "", 
            "refs": "2032,2420", 
            "id": 2246, 
            "text": "K poslání církve patří „posuzovat z hlediska mravního i ty věci, které patří do oblasti politiky, vyžadují-li to základní práva lidské osoby nebo spása duší. Přitom bude používat všech prostředků, ale jen takových, které jsou v souladu s evangeliem a dobrem všech lidí v různých dobách a situacích“. (2. vatikánský koncil, GS 76.)\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2247, 
            "text": "<em>„Cti otce svého a svou matku“ (Dt 5,16; Mk 7,10).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2248, 
            "text": "<em>Podle čtvrtého přikázání Bůh chtěl, abychom po něm ctili své rodiče a ty, kterým předal, k našemu dobru, autoritu (pravomoc).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2249, 
            "text": "<em>Manželské společenství je založeno na smlouvě a vzájemném souhlasu manželů. Manželství a rodina jsou zaměřeny na dobro manželů, plození a výchovu dětí.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2250, 
            "text": "<em>„Šťastný život člověka i lidské a křesťanské společnosti těsně souvisí s dobrým stavem manželského a rodinného společenství.“ (2. vatikánský koncil, GS 47.)</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2251, 
            "text": "<em>Děti mají své rodiče ctít, být jim vděčný, náležitě je poslouchat a pomáhat jim. Úcta dětí k rodičům podporuje soulad celého rodinného života.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2252, 
            "text": "<em>Rodiče jsou jako první odpovědni za výchovu svých dětí k víře, k modlitbě a ke všem ctnostem. Mají povinnost podle možností se postarat o hmotné a duchovní potřeby svých dětí.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2253, 
            "text": "<em>Rodiče mají respektovat povolání svých dětí a podporovat je. Ať si sami připomenou, že prvním povoláním křesťana je následovat Ježíše, a ať to naučí své děti.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2254, 
            "text": "<em>Veřejná moc je povinna respektovat základní práva lidské osoby a podmínky pro uplatňování její svobody.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2255, 
            "text": "<em>Povinností občanů je spolupracovat s veřejnými orgány na budování společnosti v duchu pravdy, spravedlnosti, solidarity a svobody.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2256, 
            "text": "<em>Občan je ve svědomí zavázán neplnit taková nařízení občanských orgánů, která odporují požadavkům mravního řádu. „Více je třeba poslouchat Boha než lidi“ (Sk 5,29).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2257, 
            "text": "<em>Každá společnost se při svém posuzování a jednání opírá o pojetí člověka a jeho určení. Bez světla výpovědí evangelia o Bohu a o člověku se společnosti stanou snadno totalitními. „Nezabiješ“ (Ex 20,13). „Slyšeli jste, že bylo řečeno předkům: ‘Nezabiješ. Kdo by zabil, propadne soudu.’ Ale já vám říkám: Každý, kdo se na svého bratra hněvá, propadne soudu“ (Mt 5,21-22).</em>\n"
        }, 
        {
            "chapter": 35, 
            "caption": "<b>5. ČLÁNEK</b><br>PÁTÉ PŘIKÁZÁNÍ", 
            "refs": "356", 
            "id": 2258, 
            "text": "<small>„Nezabiješ“ (Ex 20, 13).</small></p><p><small>„Slyšeli jste, že bylo řečeno předkům: ´Nezabiješ. Kdo by zabil, propadne soudu.´ Ale já vám říkám: Každý, kdo se na svého bratra hněvá, propadne soudu“ (Mt 5, 21 – 22).</small></p><p>„<i>Lidský život je posvátný</i>, protože již od počátku zahrnuje stvořitelskou činnost Boha a stále zůstává ve zvláštním vztahu ke Stvořiteli, svému jedinému cíli. Jen Bůh je pánem života od jeho počátku až k jeho konci. Nikdo a za žádných okolností si nemůže osobovat právo přímo zničit nevinnou lidskou bytost.“ (Kongregace pro nauku víry, instr. <i>Donum vitae</i>, intr. 5: AAS 80 [1988], 70-102.)\n"
        }, 
        {
            "chapter": 35, 
            "caption": "<b>I. Úcta k lidskému životu</b><br>SVĚDECTVÍ BIBLICKÝCH DĚJIN", 
            "refs": "401", 
            "id": 2259, 
            "text": "Písmo ve vyprávění o tom, jak Kain zabil Ábela (Srov. Gn 4,8-12.), odhaluje, že již od počátku lidských dějin byl v člověku hněv a žádostivost jako následky prvotního hříchu. Člověk se stal nepřítelem svého bližního. Bůh prohlašuje tuto bratrovraždu za ničemnost: „Cos to učinil? Slyš, prolitá krev tvého bratra křičí ke mně ze země. Budeš nyní proklet a vyvržen ze země, která rozevřela ústa, aby z tvé ruky přijala krev tvého bratra“ (Gn 4,10-11).\n"
        }, 
        {
            "chapter": 35, 
            "caption": "", 
            "refs": "", 
            "id": 2260, 
            "text": "Smlouva Boha a lidstva je protkána připomínkami na božský dar života a na vražedné násilí člověka:</p><p><small>„A krev, která vás oživuje, budu vyhledávat. Budu za ni volat k odpovědnosti každé zvíře i člověka ... Kdo prolije krev člověka, toho krev bude člověkem prolita, neboť člověka Bůh učinil, aby byl obrazem Božím“ (Gn 9,5-6).</small></p><p>Starý zákon vždy považoval krev za posvátné znamení života (Srov. Lv 17,14.). Tak je třeba učit v každé době.\n"
        }, 
        {
            "chapter": 35, 
            "caption": "", 
            "refs": "1756,1956", 
            "id": 2261, 
            "text": "Písmo upřesňuje zákaz pátého přikázání: „Nepřipustíš, aby byl zabit nevinný a spravedlivý“ (Ex 23,7). Svévolné zabití nevinného příkře odporuje důstojnosti lidské bytosti, „zlatému pravidlu“ a svatosti Stvořitele. Zákon, který zakazuje tuto vraždu, má všeobecnou platnost: zavazuje všechny a každého, vždy a všude.\n"
        }, 
        {
            "chapter": 35, 
            "caption": "", 
            "refs": "2844", 
            "id": 2262, 
            "text": "V horském kázání Pán připomíná přikázání: „Nezabiješ“ (Mt 5,21) a přidává k němu zákaz hněvu, zášti a pomsty. Ba víc: Kristus požaduje od svého učedníka, aby nastavil druhou tvář (Srov. Mt 5,22—26, 38-39.), aby miloval své nepřátele (Srov. Mt 5,44.). On sám se nebránil a Petrovi řekl, aby nechal meč v pochvě. (Srov. Mt 26,52.)\n"
        }, 
        {
            "chapter": 35, 
            "caption": "OPRÁVNĚNÁ OBRANA", 
            "refs": "1737", 
            "id": 2263, 
            "text": "Oprávněná obrana osob a společností netvoří výjimku ze zákazu usmrcení nevinného, jež znamená svévolnou vraždu. „Z osobní obrany mohou vzejít dva důsledky, prvním z nich je uchování vlastního života; zatímco druhým je zabití útočníka ... Jen první je chtěné, druhé nikoliv.“ (Sv. Tomáš Akvinský, <i>Summa theologiae</i>, II—II, 64. 7.)\n"
        }, 
        {
            "chapter": 35, 
            "caption": "", 
            "refs": "2196", 
            "id": 2264, 
            "text": "Láska k sobě je základní zásadou mravnosti. Je tedy oprávněné prosazovat respektování svého práva na život. Kdo brání svůj život, není vinen vraždou, i když je donucen zasadit útočníkovu smrtelnou ránu:</p><p><small>„Jestliže někdo při obraně vlastního života užívá většího násilí, než je nezbytné, je jeho čin nedovolený. Jestliže však reaguje na násilí s přiměřenou umírněností, pak je obrana oprávněná ... A není nutné pro spásu duše, aby se někdo zřekl oprávněné obrany, aby se vyhnul zabití druhých: protože člověk je povinen se víc starat o svůj život než o život druhých.“ (Sv. Tomáš Akvinský, <i>Summa theologiae</i>, II—II, 64. 7.)</small>\n"
        }, 
        {
            "chapter": 35, 
            "caption": "", 
            "refs": "2240,1897-1899,2308", 
            "id": 2265, 
            "text": "Oprávněná obrana může být nejen právo, nýbrž i závažná povinnost toho, kdo je odpovědný za život druhých. Zachovat obecné dobro společnosti vyžaduje, aby byl nespravedlivý útočník zneškodněn. Z tohoto důvodu mají nositelé veřejné moci právo použít zbraní k odvrácení útočníka od občanského společenství svěřeného jejich odpovědnosti.\n"
        }, 
        {
            "chapter": 35, 
            "caption": "", 
            "refs": "1449", 
            "id": 2266, 
            "text": "Nutnosti hájit obecné dobro společnosti odpovídá snaha státu, aby omezoval šíření takových způsobů jednání, které poškozují lidská práva a základní normy občanské společnosti. Právoplatná veřejná moc má právo i povinnost ukládat tresty přiměřené závažnosti provinění. Prvním cílem <i>trestu</i> je napravit nepořádek způsobený vinou. Když jej viník dobrovolně přijme, může mít trest smírnou hodnotu. Kromě toho je cílem trestu obrana veřejného pořádku a bezpečnost osob. Konečně má trest léčebnou hodnotu: podle možnosti má přispívat k nápravě viníka. (Srov. Lk 23,40-43.)\n"
        }, 
        {
            "chapter": 35, 
            "caption": "", 
            "refs": "2306", 
            "id": 2267, 
            "text": "Tradiční učení církve, za předpokladu, že je s plnou jistotou určena totožnost a odpovědnost viníka, nevylučuje použití trestu smrti, pokud je toto jediná možnost účinné ochrany lidských životů před útočníkem. Dostačují-li však nekrvavé prostředky k obraně a ochraně lidských životů před útočníkem, veřejná moc ať se omezí na tyto prostředky, protože lépe odpovídají konkrétním podmínkám obecného dobra a více se shodují k účinnému potírání zločinu a zneškodnění pachatele, aniž by ho s definitivní platností zbavil možnosti, aby se napravil, vyskytují se v dnešní době případy absolutní nezbytnosti odstranění viníka „velmi zřídka, pokud vůbec“. (Jan Pavel II., encyklika <i>Evangelium vitae</i>, 56.)\n"
        }, 
        {
            "chapter": 35, 
            "caption": "VRAŽDA", 
            "refs": "1867", 
            "id": 2268, 
            "text": "Páté přikázání zakazuje jako těžce hříšné přímé a úmyslné zabití. Vrah a ti, kteří úmyslně spolupracují na zabití, páchají hřích, který volá k nebi o pomstu (Srov. Gn 4,10.).</p><p><small>Usmrcení nemluvněte (Srov. 2. vatikánský koncil, GS 51.), bratrovražda, otcovražda a zabití manžela (manželky) jsou obzvláště těžké zločiny, protože porušují přirozené svazky. Důvody eugenické nebo veřejného zdraví nemohou ospravedlnit žádné zabití, i kdyby bylo nařízeno veřejnými orgány.</small>\n"
        }, 
        {
            "chapter": 35, 
            "caption": "", 
            "refs": "2290", 
            "id": 2269, 
            "text": "Páté přikázání zakazuje také dělat něco se záměrem <i>nepřímo</i> vyvolat smrt nějaké osoby. Mravní zákon zapovídá jak vystavovat někoho smrtelnému nebezpečí bez závažného důvodu, tak odmítnout pomoc nějaké ohrožené osobě. </p><p>Strpí-li lidská společnost hladomory, aniž by byla snaha jim zabránit, je to pohoršující nespravedlnost a těžká vina. Ti, kdo při obchodování používají lichvářských a vykořisťovatelských metod, které vyvolávají hlad a smrt jejich bratří, nepřímo páchají vraždu, za kterou jsou odpovědni. Za nechtěné zabití není člověk mravně odpovědný. Avšak není omluven za těžkou vinu, jestliže bez závažných důvodů jednal tak, že způsobil smrt, i když neměl v úmyslu ji přivodit. (Srov. Am 8,4-10.)\n"
        }, 
        {
            "chapter": 35, 
            "caption": "POTRAT", 
            "refs": "1703,357", 
            "id": 2270, 
            "text": "Lidský život musí být absolutně respektován a chráněn již od okamžiku početí. Již od první chvíle její existence musí být lidské bytosti přiznána práva osoby, mezi nimiž je nezcizitelné právo každé nevinné bytosti na život (Srov. Kongregace pro nauku víry, instr. <i><i>Donum vitae</i></i>, I, 1.).</p><p><small>„Dříve než jsem tě utvořil v lůně, znal jsem tě; dříve než jsi vyšel z mateřského lůna, posvětil jsem tě“ (Jer 1,5)(Srov. Job 10,8-12; Ž 22,10-11.).</small></p><p><small>„Má podstata ti nezůstala utajena, když jsem byl tvořen v skrytu, spřádán v hlubinách země“ (Ž 139,15).</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2271, 
            "text": "Již v prvním století církev prohlásila, že každý záměrný potrat je mravní zlo. Toto učení se nezměnilo. Zůstává neměnné. Přímý potrat, ať už chtěný jako cíl nebo jako prostředek, závažně odporuje mravnímu zákonu:</p><p><small>„nezabiješ zárodek potratem a nenecháš uhynout novorozeně.“ (Didaché, 2; srov. List Barnabášův, 19,5; List Diognetovi, 5,6; Tertulián, <i>Apologeticus</i>, 9,8.)</small></p><p><small>„Bůh, pán nad životem, svěřil totiž lidem vynikající úkol: udržovat život; tento úkol však mají plnit způsobem hodným člověka. Život se má tedy s největší péčí chránit už od samého početí; potrat a usmrcení nemluvněte jsou hanebné zločiny.“ (2. vatikánský koncil, GS 51.)</small>\n"
        }, 
        {
            "chapter": 35, 
            "caption": "", 
            "refs": "1463", 
            "id": 2272, 
            "text": "Přímá spolupráce při potratu je těžký hřích. Církev trestá tento zločin proti lidskému životu kanonickým trestem exkomunikace (vyobcováním). „Kdo provedl a nechal si provést dokonaný potrat, upadl do exkomunikace nastupující bez rozhodnutí představeného“ (CIC, kán. 1398.), takže exkomunikace ho „postihuje již spácháním zločinu“ (CIC, kán. 1314.) a za podmínek, které stanoví právo (Srov. CIC, kán. 1323-1324.). Církev tím nemíní zužovat pole milosrdenství. Zdůrazňuje závažnost spáchaného zločinu, nenapravitelnou škodu způsobenou nevinně zabité oběti, jejím rodičům a celé společnosti.\n"
        }, 
        {
            "chapter": 35, 
            "caption": "", 
            "refs": "1930", 
            "id": 2273, 
            "text": "Nezcizitelné právo každého nevinného lidského jedince na život je <i>konstitutivním prvkem občanské společnosti a jejího zákonodárství</i>:</p><p><small>„Nezcizitelná práva osoby musí být uznávána a respektována občanskou společností a politickou mocí; tato lidská práva nezávisí na jednotlivcích ani na rodičích, a nejsou ani nějakou koncesí společnosti a státu: patří k lidské přirozenosti a jsou vlastní každé osobě kvůli stvořitelskému činu, z něhož vyvozuje svůj původ. Mezi těmito základními právy je třeba uvést … právo na život a fyzickou neporušitelnost každé lidské bytosti od jejího početí do smrti.“ (Kongregace pro nauku víry, instr. <i>Donum vitae</i>, III.)</small></p><p><small>„Ve chvíli, kdy nějaký pozitivní zákon zbavuje nějakou skupinu lidských bytostí ochrany, kterou jim má občanské zákonodárství poskytnout, popírá stát rovnost všech před zákonem. Když stát nedává svou sílu do služby práv každého občana, a zvláště toho, kdo je slabší, jsou ohrožovány samy základy právního státu … Jako důsledek respektování a ochrany, které jsou poskytovány ještě nenarozenému od chvíle jeho početí, zákon má předvídat přiměřené trestní postihy za každé vědomé porušení práv nenarozeného.“ (Kongregace pro nauku víry, instr. <i>Donum vitae</i>, III.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2274, 
            "text": "Protože s embryem (zárodkem) se musí od samého početí zacházet jako s osobou, musí být hájeno ve své integritě (celistvosti), opatrováno, léčeno a pokud možno uzdraveno, tak jako každá jiná lidská bytost.</p><p><small><i>Prenatální diagnostika</i> (rozpoznání nemoci před porodem) je mravně dovolená, „respektuje-li život a integritu zárodku a lidského plodu a je-li zaměřena na jeho ochranu nebo na jeho individuální uzdravení ... Těžce však odporuje mravnímu zákonu, počítá-li, v závislosti na nálezu, s možností vyvolat potrat: diagnóza se nikdy nesmí rovnat rozsudku smrti“. (Kongregace pro nauku víry, instr. <i>Donum vitae</i>, I, 2.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2275, 
            "text": "„Zákroky na lidském embryu se mají považovat za dovolené pod podmínkou, že respektují život a integritu embrya, nepřinášejí pro ně neúměrná rizika, nýbrž jsou zaměřeny na jeho uzdravení, na zlepšení jeho zdravotního stavu nebo na jeho individuální přežití.“ (Kongregace pro nauku víry, instr. <i>Donum vitae</i>, I, 3.)</p><p><small>„Je nemorální získávat lidská embrya určená k použití jako pohotový biologický materiál.“ (Kongregace pro nauku víry, instr. <i>Donum vitae</i>, I, 5.)</small></p><p><small>„Některé <i>pokusy</i> zasahovat do chromozomového nebo genetického vlastnictví nejsou léčebné, ale směřují k produkci lidských bytostí vybraných podle pohlaví nebo jiných předem stanovených vlastností. Tyto manipulace odporují osobní důstojnosti lidské bytosti, její integritě a její jedinečné a neopakovatelné identitě.“ (Kongregace pro nauku víry, instr. <i>Donum vitae</i>, I, 6.)</small>\n"
        }, 
        {
            "chapter": 35, 
            "caption": "EUTANAZIE", 
            "refs": "1503", 
            "id": 2276, 
            "text": "Tělesné postižení a oslabení vyžadují zvláštní respekt. Nemocné nebo jakkoliv postižené osoby mají být podporovány tak, aby mohly vést, nakolik je to možné, normální život.\n"
        }, 
        {
            "chapter": 35, 
            "caption": "", 
            "refs": "", 
            "id": 2277, 
            "text": "Přímá eutanazie spočívá v ukončení života osob postižených, nemocných nebo už blízkých smrti, ať už jsou důvody a prostředky jakékoliv. Je mravně nepřijatelná.</p><p><small>Stejně tak nějaký zákrok nebo opomenutí, které samo od sebe nebo záměrně přivodí smrt, aby se ukončila bolest, je zabitím těžce odporujícím důstojnosti lidské osoby a úctě k živému Bohu, jejímu Stvořiteli. Mylný úsudek, do něhož člověk může v dobré vůli upadnout, nemění povahu tohoto vražedného činu, který je nutno vždy odsoudit a vyloučit. (Srov. Kongregace pro nauku víry, deklarace <i>Iura et bona</i>.)</small>\n"
        }, 
        {
            "chapter": 35, 
            "caption": "", 
            "refs": "1007", 
            "id": 2278, 
            "text": "Přerušení nákladných, nebezpečných, mimořádných nebo neúměrných léčebných procedur vzhledem k očekávaným výsledkům může být oprávněné. V takovém případě je to odmítnutí léčby „za každou cenu“. Nechce se tím přivodit smrt: uzná se, že jí nelze zabránit. Rozhodnutí musí udělat pacient, jestliže je k tomu ještě způsobilý a schopný, nebo ti, kteří na to mají podle zákona právo, respektujíce vždy rozumnou vůli a oprávněné zájmy pacienta.\n"
        }, 
        {
            "chapter": 35, 
            "caption": "", 
            "refs": "", 
            "id": 2279, 
            "text": "I když se má za to, že se už blíží smrt, nelze oprávněně přerušit léčebné procedury, které se obvykle nemocné osobě poskytují. Užívání utišujících prostředků ke zmírnění bolesti umírajícího, i s rizikem, že se ukrátí jeho dny, může odpovídat lidské důstojnosti, není-li smrt chtěna ani jako cíl, ani jako prostředek, nýbrž jen předvídána a připouštěna jako nevyhnutelná. Mírnící léčebné zákroky patří k výsostným projevům nezištné lásky. Z tohoto důvodu je třeba k nim vybízet.\n"
        }, 
        {
            "chapter": 35, 
            "caption": "SEBEVRAŽDA", 
            "refs": "2258", 
            "id": 2280, 
            "text": "Každý je odpovědný za svůj život před Bohem, který mu jej dal. On také zůstává jeho svrchovaným pánem. Život máme přijímat s vděčností a ochraňovat jej k jeho cti a ke spáse svých duší. Jsme správci, a ne vlastníky života, který nám Bůh svěřil. Nedisponujeme jím.\n"
        }, 
        {
            "chapter": 35, 
            "caption": "", 
            "refs": "2212", 
            "id": 2281, 
            "text": "Sebevražda se příčí přirozenému lidskému sklonu zachovat si svůj život a udržet jej i nadále. Závažně odporuje správné lásce k sobě. Zároveň je to urážka lásky k bližnímu, protože nespravedlivě láme svazky solidarity s rodinným společenstvím, s národní i lidskou společností, vůči nimž máme závazky. Sebevražda je proti lásce k živému Bohu.\n"
        }, 
        {
            "chapter": 35, 
            "caption": "", 
            "refs": "1735", 
            "id": 2282, 
            "text": "Je-li sebevražda spáchána s úmyslem dát příklad, především mladým, pak je i těžkým pohoršením. Úmyslná spolupráce na sebevraždě se příčí mravnímu zákonu. Těžké psychické poruchy, úzkost nebo nadměrný strach ze zkoušky, z utrpení nebo z mučení mohou odpovědnost sebevraha zmenšit.\n"
        }, 
        {
            "chapter": 35, 
            "caption": "", 
            "refs": "1037", 
            "id": 2283, 
            "text": "Nad věčnou spásou osob, které se usmrtily, se nemá zoufat. Bůh jim může dát příležitost pro spasitelnou lítost cestami, které zná jen on sám. Za osoby, které si sáhly na život, se církev modlí.\n"
        }, 
        {
            "chapter": 35, 
            "caption": "<b>II. Respektování důstojnosti osob</b><br>ÚCTA K DUŠI DRUHÉHO: POHORŠENÍ", 
            "refs": "2847", 
            "id": 2284, 
            "text": "Pohoršení je postoj nebo chování, které navádí druhé k páchání zla. Kdo pohoršuje, stává se pokušitelem svého bližního. Působí škodu ctnosti a počestnosti; může strhnout svého bratra do duchovní smrti. Pohoršení je těžkým hříchem, jestliže ten, kdo je svým jednáním nebo opomenutím vyvolává, vědomě uvádí druhé do těžkého hříchu.\n"
        }, 
        {
            "chapter": 35, 
            "caption": "", 
            "refs": "1903", 
            "id": 2285, 
            "text": "Pohoršení nabývá zvláštní závažnosti pro postavení těch, kteří je dávají, nebo pro slabost těch, kteří jsou mu vystaveni. Našemu Pánu to dalo podnět k tomuto zlořečení: „Kdo však jedno (dítě) z těchto nepatrných, které ve mě věří, svede ke hříchu, pro toho by bylo lépe, aby mu byl pověšen na krk mlýnský kámen a aby byl potopen hluboko do moře“ (Mt 18,6)(Srov. 1 Kor 8,10-13.). Pohoršení je zvlášť těžké, když ti, kdo je dávají, mají podle přirozenosti nebo ze své funkce učit a vychovávat druhé. Ježíš to vytýká zákoníkům a farizeům: přirovnává je k dravým vlkům v beránčím rouchu. (Srov. Mt 7,15.)\n"
        }, 
        {
            "chapter": 35, 
            "caption": "", 
            "refs": "1887,2498", 
            "id": 2286, 
            "text": "Pohoršení může být vyvoláno zákonem nebo institucemi, módou nebo veřejným míněním.</p><p><small>Vinni pohoršením se pak stávají ti, kteří zavádějí zákony nebo společenské struktury, jež vedou k úpadku mravů a zkáze náboženského života nebo ke „společenským poměrům, které přímo či nepřímo ztěžují a téměř znemožňují křesťanské jednání ve shodě s přikázáními“ (Pius XII., projev 1. června 1941.). Podobně je tomu u podnikatelů, kteří vydávají předpisy, jež navádějí k podvodu, u učitelů, kteří „dráždí své žáky ke vzdoru“ (Srov. Ef 6,4; Kol 3,21.), nebo u těch, kteří tím, že manipulují veřejné mínění, odvracejí od mravních hodnot.</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2287, 
            "text": "Kdo užívá moci, kterou má k dispozici, takovým způsobem, že nutí jednat špatně, je vinen pohoršením a je odpovědný za zlo, které přímo nebo nepřímo podporoval. „Není možné, aby nepřišla pohoršení, ale běda tomu, od koho pocházejí!“ (Lk 17,1).\n"
        }, 
        {
            "chapter": 35, 
            "caption": "RESPEKTOVÁNÍ ZDRAVÍ", 
            "refs": "1503,1509", 
            "id": 2288, 
            "text": "Život a tělesné zdraví jsou cenné dary od Boha. Máme o ně rozumně pečovat a brát přitom v úvahu potřeby druhých a obecné dobro.</p><p><i>Péče o zdraví občanů</i> vyžaduje pomoc společnosti, aby se vytvořily existenční podmínky, jež by umožnily lidem růst a dosáhnout zralosti: pokrm a oděv, obydlí, zdravotní péče, základní vzdělání, práce a sociální zajištění.\n"
        }, 
        {
            "chapter": 35, 
            "caption": "", 
            "refs": "364,2113", 
            "id": 2289, 
            "text": "Morálka sice připomíná úctu k tělesnému životu, nedělá z něj však absolutní hodnotu. Staví se proti novopohanskému pojetí, které se snaží podporovat <i>kult těla</i>, obětovat mu vše, zbožňovat tělesnou dokonalost a sportovní úspěch. Jednostranným výběrem silných může toto pojetí vést k převrácenosti mezilidských vztahů.\n"
        }, 
        {
            "chapter": 35, 
            "caption": "", 
            "refs": "1809", 
            "id": 2290, 
            "text": "Ctnost mírnosti má člověka k tomu, aby se <i>vyhnul</i> jakékoliv <i>přemíře</i> v jídle, požívání alkoholu, kouření, užívání léků. Ti, kdo ve stavu opilosti nebo pro bezuzdnou zálibu v rychlosti ohrožují na silnicích, na moři nebo při létání bezpečnost druhých i svoji, dopouštějí se těžkého provinění.\n"
        }, 
        {
            "chapter": 35, 
            "caption": "", 
            "refs": "", 
            "id": 2291, 
            "text": "<i>Užívání drog</i> působí těžké škody na zdraví a lidském životě. Ponecháme-li stranou přísné léčebné použití, je to těžká vina. Pokoutní výroba drog a obchod s nimi je pohoršující činnost; je to přímá spolupráce, protože podněcuje k počínání, které těžce odporuje mravnímu zákonu.\n"
        }, 
        {
            "chapter": 35, 
            "caption": "ÚCTA K OSOBĚ A VĚDECKÉ BÁDÁNÍ", 
            "refs": "", 
            "id": 2292, 
            "text": "Vědecké, lékařské nebo psychologické pokusy s osobami nebo s lidskými skupinami mohou přispívat k uzdravení nemocných a k rozvoji veřejného zdravotnictví.\n"
        }, 
        {
            "chapter": 35, 
            "caption": "", 
            "refs": "159,1703", 
            "id": 2293, 
            "text": "Základní vědecké bádání, jakož i aplikované bádání představuje významný projev nadvlády člověka nad stvořením. Věda a technika jsou cennými zdroji, jsou-li dávány do služby člověka a podporují-li jeho všestranný rozvoj ku prospěchu všech; nemohou však samy stanovit smysl existence a lidského pokroku. Věda a technika jsou zaměřeny na člověka, z něhož vyvozují svůj původ i rozvoj; určení svého cíle a vědomí svých mezí nacházejí tedy v osobě a v jejích mravních hodnotách.\n"
        }, 
        {
            "chapter": 35, 
            "caption": "", 
            "refs": "2375", 
            "id": 2294, 
            "text": "Je klamné požadovat pro vědecké bádání a jeho uplatňování mravní nestrannost. Na druhé straně nemohou být orientační měřítka odvozena ani z prosté technické účinnosti, ani z užitečnosti, kterou může mít pro jedny na úkor druhých, ani, což je ještě horší, z převládajících ideologií. Věda a technika vyžadují, pro vlastní vnitřní význam, bezpodmínečné respektování základních měřítek mravnosti; musí být ve službě lidské osoby, jejích nezcizitelných práv, jejího ryzího a celkového dobra, ve shodě s plánem a vůlí Boha.\n"
        }, 
        {
            "chapter": 35, 
            "caption": "", 
            "refs": "1753", 
            "id": 2295, 
            "text": "Bádání nebo pokusy na lidské bytosti nemohou opravňovat k zákrokům, které jsou samy o sobě proti důstojnosti osoby a proti mravnímu zákonu. Případný souhlas jednotlivců takové zákroky neospravedlňuje. Pokusy na lidské bytosti nejsou mravně oprávněné, je-li jimi vystavena nepřiměřeným či odvratitelným nebezpečím pro život nebo pro tělesnou a duševní integritu (celistvost). Pokusy na lidských bytostech nejsou v souladu s důstojností osoby, jsou-li mimoto prováděny bez vědomého souhlasu dotyčné osoby nebo jejích blízkých, kteří jsou k tomu oprávněni.\n"
        }, 
        {
            "chapter": 35, 
            "caption": "", 
            "refs": "2301", 
            "id": 2296, 
            "text": "<i>Transplantace orgánů</i> je ve shodě s mravním zákonem, jestliže tělesné a duševní škody a nebezpečí, jimž se vystavuje dárce, jsou přiměřené dobru, o které se usiluje u příjemce. Darování orgánů po smrti je čin vznešený a záslužný a má být podporován jako projev ušlechtilé solidarity. Stává se však morálně nepřijatelným, jestliže dárce nebo jeho blízké, k tomu oprávněné osoby nedali svůj výslovný souhlas. Mimoto je mravně nepřípustné způsobit přímo invalidní zmrzačení nebo smrt, i kdyby to bylo pro oddálení úmrtí jiných osob.\n"
        }, 
        {
            "chapter": 35, 
            "caption": "RESPEKT K TĚLESNÉ INTEGRITĚ", 
            "refs": "", 
            "id": 2297, 
            "text": "<i>Únosy a braní rukojmí</i> šíří teror a hrozbami se přitom vykonává nepřípustný nátlak na oběti. Jsou to činy mravně nedovolení. Terorismus vyhrožuje, zraňuje a zabíjí bez rozlišování, je těžkým proviněním proti spravedlnosti a lásce. Mučení, které používá tělesného nebo mravního násilí, aby se vynutilo přiznání, aby se potrestali viníci, aby se zastrašili odpůrci a aby se ukojila zášť, odporuje úctě k lidské osobě a lidské důstojnosti. Kromě případů z přísně terapeutických důvodů jsou proti mravnímu zákonu přímo zamýšlené <i>amputace, mrzačení nebo sterilizace</i> nevinných osob. (Srov. Pius XI., encyklika <i>Casti connubii</i>: DS 3722-3723.)\n"
        }, 
        {
            "chapter": 35, 
            "caption": "", 
            "refs": "2267", 
            "id": 2298, 
            "text": "V minulých dobách se legitimní veřejné orgány běžně uchylovaly ke krutým zákrokům, aby udržely pořádek a zákon, často aniž by proti tomu církevní pastýři protestovali; ti sami ve svých vlastních soudech používali předpisů římského práva o mučení. Vedle takových politováníhodných faktů však církev vždy učila povinnosti milosti a milosrdenství; zakázala klerikům prolévat krev. V nedávné době se stalo zřejmé, že takové kruté zákroky nebyly ani nutné pro veřejný pořádek, ani ve shodě se zákonnými právy lidské osoby. Naopak vedou k horším degradacím. Je nutno zasazovat se za jejich zrušení. Je třeba se modlit za oběti i za jejich mučitele.\n"
        }, 
        {
            "chapter": 35, 
            "caption": "ÚCTA K MRTVÝM", 
            "refs": "1525,1681-1690", 
            "id": 2299, 
            "text": "Umírajícím se má prokazovat pozornost a péče, aby se jim pomáhalo prožívat jejich poslední chvíle důstojně a pokojně. Mají být podporováni modlitbou svých blízkých. Ti pak ať se postarají, aby nemocní přijali ve vhodnou dobu svátosti, které připravují na setkání s živým Bohem.\n"
        }, 
        {
            "chapter": 35, 
            "caption": "", 
            "refs": "", 
            "id": 2300, 
            "text": "S těly zesnulých se má zacházet s úctou a láskou ve víře a v naději na vzkříšení. Pohřbívání mrtvých je jeden ze skutků tělesného milosrdenství (Srov. Tob 1,16-18.); vzdává čest Božím dětem, chrámům Ducha svatého.\n"
        }, 
        {
            "chapter": 35, 
            "caption": "", 
            "refs": "", 
            "id": 2301, 
            "text": "Pitva mrtvých může být mravně přípustná kvůli soudnímu řízení nebo kvůli vědeckému bádání. Nezištné darování orgánů po smrti je oprávněné a může být záslužné.</p><p>Církev dovoluje kremaci, jestliže taková volba nezpochybňuje víru ve vzkříšení z mrtvých. (Srov. CIC, kán. 1176, 3.)\n"
        }, 
        {
            "chapter": 35, 
            "caption": "<b>III. Obrana míru</b><br>MÍR", 
            "refs": "1765", 
            "id": 2302, 
            "text": "Když náš Pán připomíná přikázání „Nezabiješ“ (Mt 5,21), požaduje pokoj srdce a pranýřuje nemravnost vražedného hněvu a zášti.</p><p><i>Hněv</i> je touha po pomstě. „Toužit po pomstě za zlo toho, kterého je třeba potrestat, je nedovolené“; je však chvályhodné uložit odčinění, „aby se napravily neřesti a uchovávala spravedlnost“ (Sv. Tomáš Akvinský, <i>Summa theologiae</i>, II—II, 158, 1, ad 3.). Jestliže jde hněv až tak daleko, že člověk chce s plným vědomím zabít bližního nebo ho vážně zranit, těžce to odporuje lásce; je to smrtelný hřích. Pán říká: „Každý, kdo se na svého bratra hněvá, propadne soudu“ (Mt 5,22).\n"
        }, 
        {
            "chapter": 35, 
            "caption": "", 
            "refs": "2094,1933", 
            "id": 2303, 
            "text": "Dobrovolná <i>nenávist</i> odporuje lásce. Nenávist k bližnímu je hříchem, když pro něho člověk uváženě chce zlo. Zášť k bližnímu je těžkým hříchem, když někdo vědomě chce, aby bližní měl velkou škodu. „Ale já vám říkám: Milujte své nepřátele a modlete se za ty, kdo vás pronásledují. Tak budete syny svého nebeského Otce ...“ (Mt 5,44-45).\n"
        }, 
        {
            "chapter": 35, 
            "caption": "", 
            "refs": "1909,1807", 
            "id": 2304, 
            "text": "Úcta k lidskému živou a jeho rozvoj vyžadují mír. Mír, to není pouhý neválečný stav a nemůže se omezit jen na zabezpečení rovnováhy mezi nepřátelskými silami. Míru na zemi nelze dosáhnout bez ochrany majetku osob, svobodné komunikace mezi lidskými bytostmi, respektování důstojnosti osoby a národů a trvalého pěstování bratrství. Mír je „zachovávání řádu“ (Sv. Augustin, <i>De civitate Dei</i>, 19, 13.). Je plodem spravedlnosti (Iz 32,17) a důsledkem lásky. (Srov. 2. vatikánský koncil, GS 78.)\n"
        }, 
        {
            "chapter": 35, 
            "caption": "", 
            "refs": "1468", 
            "id": 2305, 
            "text": "Pozemský mír je obrazem a plodem míru Krista, mesiášského „Knížete pokoje“ (Iz 9,5). Kristus svou krví na kříži „zrušil příčinu nepřátelství na svém těle“ (Ef 2,16)(Srov. Kol 1,20-22.). Smířil lidi s Bohem a učinil ze své církve znamení jednoty lidského pokolení a jeho spojení s Bohem (Srov. 2. vatikánský koncil, LG 1.). „On je náš pokoj“ (Ef 2,14) a prohlašuje !tvůrce pokoje za blahoslavené“ (Mt 5,9).\n"
        }, 
        {
            "chapter": 35, 
            "caption": "", 
            "refs": "2267", 
            "id": 2306, 
            "text": "Ti, kteří se na obranu lidských práv zříkají násilných a krvavých akcí a sahají k obranným prostředkům, které jsou dosažitelné i pro ty nejslabší, vydávají svědectví o evangelijní lásce, pokud přitom nejsou porušována práva a povinnosti jiných lidí a společností. Právem se potvrzuje závažnost tělesných a mravních rizik, sahá-li se k násilí přinášejícímu zkázu a mrtvé. (Srov. 2. vatikánský koncil, GS 78.)\n"
        }, 
        {
            "chapter": 35, 
            "caption": "VYVAROVAT SE VÁLKY", 
            "refs": "", 
            "id": 2307, 
            "text": "Páté přikázání zakazuje svévolné zničení lidského života. Kvůli zlu a nespravedlnostem, které vyvolává každá válka, církev naléhavě všechny vybízí, aby se modlili a zasazovali o to, aby nás Boží dobrota uchránila odvěké pohromy válek. (Srov. 2. vatikánský koncil, GS 81.)\n"
        }, 
        {
            "chapter": 35, 
            "caption": "", 
            "refs": "2266", 
            "id": 2308, 
            "text": "Všichni občané a všichni vládní představitelé mají povinnost zasazovat se o to, aby nedocházelo k válkám. „Dokud bude hrozit nebezpečí války a nebude existovat příslušná mezinárodní autorita vybavená dostatečnými mocenskými prostředky, dotud se nebude moci upřít vládám právo na spravedlivou obranu.“ (Srov. 2. vatikánský koncil, GS 79.)\n"
        }, 
        {
            "chapter": 35, 
            "caption": "", 
            "refs": "1897", 
            "id": 2309, 
            "text": "Přísně se musí zvážit striktní podmínky, které ospravedlňují <i>oprávněnou obranu vojenskou mocí</i>. Takové rozhodnutí je pro svou závažnost podrobeno přísným podmínkám mravní oprávněnosti. Je třeba:<br>— aby škoda způsobená národu nebo společenství národů útočníkem byla trvalá, těžká a jistá;<br>— aby se všechny jiné prostředky, jak tomu zabránit, ukázaly neproveditelné nebo neúčinné; — aby byly odůvodněné vyhlídky na úspěch;<br>— aby použití zbraní nevyvolalo mnohem těžší zla a zmatky než zlo, které je třeba odstranit. Při hodnocení této podmínky je třeba pečlivě zvážit sílu moderních ničivých prostředků.</p><p>Toto jsou tradiční prvky vypočítávané v nauce o tzv. „spravedlivé válce“.</p><p>Hodnocení takových podmínek mravní oprávněnosti přísluší prozíravému úsudku těch, kteří mají odpovědnost za obecné blaho.\n"
        }, 
        {
            "chapter": 35, 
            "caption": "", 
            "refs": "2239,1909", 
            "id": 2310, 
            "text": "Veřejná moc má v tomto případě právo a povinnost uložit občanům <i>povinnosti nutné k národní obraně</i>.</p><p>Ti, kteří slouží vlasti ke vojsku, ať se považují za služebníky bezpečnosti a svobody národů. Když tento úkol správně plní, opravdu přispívají k obecnému dobru národů a k upevnění míru. (Srov. 2. vatikánský koncil, GS 79.)\n"
        }, 
        {
            "chapter": 35, 
            "caption": "", 
            "refs": "1782,1790", 
            "id": 2311, 
            "text": "Veřejná moc se má vhodně postarat o případy těch, kteří z důvodu svědomí odmítají používat zbraní; ti mají však poskytnout lidskému společenství služby jiným způsobem. (Srov. 2. vatikánský koncil, GS 79.)\n"
        }, 
        {
            "chapter": 35, 
            "caption": "", 
            "refs": "", 
            "id": 2312, 
            "text": "Církev i lidský rozum prohlašují, že <i>během ozbrojených konfliktů stále platí mravní zákon</i>. „A když už naneštěstí válka vypukne, neznamená to, že již tím je válčícím stranám všechno dovoleno.“ (2. vatikánský koncil, GS 79.)\n"
        }, 
        {
            "chapter": 35, 
            "caption": "", 
            "refs": "2242", 
            "id": 2313, 
            "text": "Je třeba lidsky zacházet s nebojujícími, se zraněnými vojáky a se zajatci a respektovat je.</p><p>Akce vědomě odporující mezinárodnímu právu a jeho všeobecným zásadám, stejně jako nařízení, která je ukládají, jsou zločiny. Slepá poslušnost není dostatečnou omluvou těch, kteří se jim podřizují. Vyhlazení nějakého obyvatelstva, národa nebo národnostní menšiny musí být odsouzeno jako smrtelný hřích. Člověk je mravně povinen odporovat rozkazům, které nařizují genocidu.\n"
        }, 
        {
            "chapter": 35, 
            "caption": "", 
            "refs": "", 
            "id": 2314, 
            "text": "„Každá válečná akce, směřující bezohledně k zničení celých měst nebo rozsáhlých území i s jejich obyvateli, je zločin proti Bohu i proti člověku, který je třeba s rozhodností a bez váhání odsoudit (2. vatikánský koncil, GS 80.).“ Rizikem moderní války je poskytování příležitosti držitelům vědeckých a zvláště atomových, biologických zbraní ke spáchání takových zločinů.\n"
        }, 
        {
            "chapter": 35, 
            "caption": "", 
            "refs": "", 
            "id": 2315, 
            "text": "<i>Hromadění zbraní</i> se mnohým jeví jako paradoxní způsob, jak odradit případné protivníky od války. Vidí v nich nejúčinnější prostředky k zabezpečení míru mezi národy. Proti takovému zastrašovacímu prostředku je třeba vznést přísné mravní výhrady. <i>Závody ve zbrojení</i> nezabezpečují mír. Příčiny války vůbec neodstraní, naopak hrozí, že je zhorší. Nesmírné výdaje na přípravu stále nových zbraní zabraňují přispět na pomoc obyvatelstvu trpícímu nouzí (Srov. Pavel VI., encyklika <i>Populorum progressio</i>, 53.); jsou překážkou rozvoje národů. Horečné zbrojení rozmnožuje příčiny konfliktů a zvyšuje nebezpečí, že se budou rozšiřovat.\n"
        }, 
        {
            "chapter": 35, 
            "caption": "", 
            "refs": "1906", 
            "id": 2316, 
            "text": "Výroba zbraní a obchod s nimi se dotýkají obecného dobra národů a mezinárodního společenství. Stát má tedy právo a povinnost omezit je jasnými zákony. Sledování krátkodobých osobních nebo kolektivních zájmů nemůže ospravedlnit iniciativy, které by rozdmychávaly násilí a konflikty mezi národy a ohrožovaly mezinárodní právní řád.\n"
        }, 
        {
            "chapter": 35, 
            "caption": "", 
            "refs": "1938,2538,1941", 
            "id": 2317, 
            "text": "Nespravedlnosti, přehnané nerovnosti hospodářského nebo sociálního rázu, závist, nedůvěra a pýcha, které zhoubně řádí mezi lidmi i národy, neustále ohrožují mír a vyvolávají války. Všechno, co se koná k odstranění těchto nepořádků, přispívá k budování míru a k zažehnání války.</p><p><small>„Protože lidé jsou hříšní, hrozí jim nebezpečí války a bude hrozit až do Kristova příchodu; ale pokud jsou spojeni v lásce a přemáhají hřích, přemáhají i násilí, dokud se nesplní slovo: ‘Skují své meče v radlice a svá kopí ve vinařské nože. Nezdvihne již meč národ proti národu, válce se již nebudou učit’ (Iz 2,4).“ (2. vatikánský koncil, GS 78.)</small>\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2318, 
            "text": "<em>V rukou Božích „je všechno živé; dech každého smrtelníka“ (Job 12,10).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2319, 
            "text": "<em>Každý lidský život, od chvíle početí až do smrti, je posvátný, protože živý a svatý Bůh chtěl lidskou osobu pro ni samu, aby byla k jeho obrazu a podobě.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2320, 
            "text": "<em>Zabití lidské bytosti těžce odporuje důstojnosti osoby a svatosti Stvořitele.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2321, 
            "text": "<em>Zákaz zabít člověka neruší právo zneškodnit nespravedlivého útočníka. Oprávněná obrana je závažnou povinností toho, kdo má odpovědnost za život druhého nebo za obecné dobro.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2322, 
            "text": "<em>Dítě má právo na život již od svého početí. Přímý potrat, to je chtěný jako cíl nebo jako prostředek, je „hanebnost“ (Srov. 2. vatikánský koncil, GS 27.) těžce odporující mravnímu zákonu. Církev trestá tento zločin proti lidskému životu kanonickým trestem exkomunikace (vyobcování).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2323, 
            "text": "<em>Zárodek musí být chráněn ve své integritě, opatrován, léčen a pokud možno uzdraven jako každá jiná lidská bytost, protože se s ním musí od samého početí zacházet jako s osobou.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2324, 
            "text": "<em>Dobrovolná eutanazie je vražda, ať jsou její způsoby a důvody jakékoliv. Těžce odporuje důstojnosti lidské osoby a úctě k živému Bohu, jejímu Stvořiteli.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2325, 
            "text": "<em>Sebevražda těžce odporuje spravedlnosti, naději a lásce. Páté přikázání ji zakazuje.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2326, 
            "text": "<em>Pohoršení je těžkým hříchem, když ten, kdo je svým jednáním nebo opomenutím vyvolává, vědomě uvádí jiné do těžkého hříchu.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2327, 
            "text": "<em>Je třeba učinit všechno, co je rozumně možné, aby nedocházelo k válce, a to kvůli zlu a nespravedlnostem, která působí. Církev se modlí: „Od hladu, moru a války vysvoboď nás, Pane.“</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2328, 
            "text": "<em>Církev i lidský rozum prohlašují, že během ozbrojených konfliktů stále platí mravní zákon. Akce vědomě odporující mezinárodnímu právu a jeho všeobecným zásadám jsou zločinem.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2329, 
            "text": "<em>„Závody ve zbrojení jsou nejtěžší rána lidstva a neúnosně poškozují chudé.“ (2. vatikánský koncil, GS 81.)</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2330, 
            "text": "<em>„Blahoslavení tvůrci pokoje, neboť oni budou nazváni Božími syny“ (Mt 5,9).</em>\n"
        }, 
        {
            "chapter": 35, 
            "caption": "<b>6. ČLÁNEK</b><br>ŠESTÉ PŘIKÁZÁNÍ<br><b>I. „Jako muže a ženu je stvořil...“</b>", 
            "refs": "1604", 
            "id": 2331, 
            "text": "„Nesesmilníš“ (Ex 20,14). (Srov. Dt 5,18.)</p><p>„Slyšeli jste, že bylo řečeno ‘Nezcizoložíš’. Ale já vám říkám: Každý, kdo se dívá na ženu se žádostivostí, už s ní zcizoložil ve svém srdci“ (Mt 5,27-28).</p><p>„Bůh je láska a prožívá sám v sobě tajemství osobního společenství lásky. Když tvoří Bůh člověka podle svého obrazu ..., vkládá do lidské přirozenosti také mužské a ženské <i>povolání</i>  a zároveň i schopnost a odpovědnost k <i>lásce a společenství</i>.“ (Jan Pavel II., Apoštolská exhortace <i>Familiaris consortio</i>, 11.) </p><p><small>„Bůh stvořil člověka, aby byl jeho obrazem ... jako muže a ženu je stvořil“ (Gn 1,27); „ploďte se a množte se“ (Gn 1,28); „v den, kdy Bůh stvořil člověka, učinil jej k podobě Boží. Jako muže a ženu je stvořil, požehnal jim a v den, kdy je stvořil, dal jim jméno Adam, to je člověk“ (Gn 5,1-2). </small>\n"
        }, 
        {
            "chapter": 35, 
            "caption": "", 
            "refs": "362", 
            "id": 2332, 
            "text": "<i>Pohlavnost</i> ovlivňuje všechny stránky lidské osoby v jednotě jejího těla a její duše. Týká se zvláště citů, schopnosti milovat a plodit a všeobecněji způsobilosti navázat vztahy společenství s druhými.\n"
        }, 
        {
            "chapter": 35, 
            "caption": "", 
            "refs": "1603", 
            "id": 2333, 
            "text": "Každý člověk, ať muž či žena, musí uznat a přijmout svou vlastní pohlavnost. Tělesné, mravní a duchovní <i>odlišení</i> i <i>vzájemné doplňování</i> je zaměřeno na dobro manželství a na rozvoj rodinného života. Harmonie dvojice i společnosti zčásti závisí na způsobu, jakým se mezi pohlavími prožívá vzájemné doplňování, potřeba vzájemné pomoci a opory.\n"
        }, 
        {
            "chapter": 35, 
            "caption": "", 
            "refs": "357", 
            "id": 2334, 
            "text": "„Když stvořil Bůh člověka jako ‘muže a ženu’, daroval stejným způsobem muži i ženě osobní důstojnost.“ (Jan Pavel II., Apoštolská exhortace <i>Familiaris consortio</i>, 22; srov. 2. vatikánský koncil, GS 49.) „Člověk je osoba, a to muž a žena ve stejné míře. Oba totiž byli stvořeni k obrazu a podobě osobního Boha.“ (Jan Pavel II., Apoštolský list <i>Mulieris dignitatem</i>, 6.)\n"
        }, 
        {
            "chapter": 35, 
            "caption": "", 
            "refs": "2205", 
            "id": 2335, 
            "text": "Každé z obou pohlaví je se stejnou důstojností, i když odlišným způsobem, obrazem Boží moci i něhy. <i>Spojení muže a ženy v manželství</i> je jeden způsob, jak v těle napodobit velkodušnost a plodnost Stvořitele. „Proto muž opustí svého otce i matku a přilne ke své ženě a stanou se jedním tělem“ (Gn 2,24). Z tohoto spojení pocházejí všechna lidská pokolení. (Srov. Gn 4,1-2.25-26: 5,1.)\n"
        }, 
        {
            "chapter": 35, 
            "caption": "", 
            "refs": "1614", 
            "id": 2336, 
            "text": "Ježíš přišel obnovit stvoření v jeho počáteční čistotě. V horském kázání podává přesný výklad Božího plánu: „Slyšeli jste, že bylo řečeno ‘Nezcizoložíš. Ale já vám říkám: Každý, kdo se dívá na ženu se žádostivostí, už s ní zcizoložil ve svém srdci“ (Mt 5,27-28). Člověk nesmí rozlučovat, co Bůh spojil. (Srov. Mt 19,6.)</p><p>Církevní tradice se dívala na šesté přikázání jako na celkový souhrn lidské sexuality. \n"
        }, 
        {
            "chapter": 35, 
            "caption": "<b>II. Povolání k čistotě</b>", 
            "refs": "2520,2349", 
            "id": 2337, 
            "text": "Čistota vyjadřuje zdařilou integraci pohlavnosti v člověku a tím vnitřní jednotu člověka v jeho tělesném a duchovním bytí. Pohlavnost, v níž se projevuje příslušnost člověka k hmotnému a biologickému světu, se stává osobní a opravdu lidskou, když je zapojena do vztahu osoby k osobě, ve vzájemném, naprostém a časově neomezeném sebedarování muže a ženy.</p><p>Ctnost čistoty tedy obsahuje neporušenost osoby a celistvost daru.\n"
        }, 
        {
            "chapter": 35, 
            "caption": "INTEGRITA OSOBY", 
            "refs": "", 
            "id": 2338, 
            "text": "Čistá osoba uchovává všechny síly života a lásky, které jsou v ní, nedotčené. Taková integrita zabezpečuje jednotu osoby; vzpírá se každému chování, které by ji zraňovalo. Nepřipouští ani dvojí život, ani dvojsmyslnou řeč. (Srov. Mt 5,37.)\n"
        }, 
        {
            "chapter": 35, 
            "caption": "", 
            "refs": "1767", 
            "id": 2339, 
            "text": "Čistota vyžaduje, aby se člověk <i>naučil ovládat</i>; to je škola lidské svobody. Alternativa je zřejmá: buď člověk ovládá své vášně a dosáhne pokoje, anebo se dá jimi zotročit a stane se nešťastným (Srov. Sir 1,22.). „Důstojnost člověka vyžaduje, aby jednal podle vědomé a svobodné volby, to znamená hýbán a podněcován z nitra osobním přesvědčením, a ne ze slepého vnitřního popudu nebo pouze z vnějšího donucení. Této důstojnosti člověk dosahuje tím, že se osvobozuje z každého zajetí vášní, směřuje k svému cíli svobodnou volbou dobra a účinně a s vynalézavou přičinlivostí si obstarává vhodné prostředky.“ (2. vatikánský koncil, GS 17.)\n"
        }, 
        {
            "chapter": 35, 
            "caption": "", 
            "refs": "2015", 
            "id": 2340, 
            "text": "Kdo chce zůstat věrný svým křestním slibům a odolávat pokušením, bude se starat o to, aby používal k tomu přiměřených <i>prostředků</i>, jako jsou: sebepoznání, cvičení v odříkání vhodná pro situace, do nichž se dostává, poslušnost Božích přikázání, úkony mravních ctností a věrnost v modlitbě. „Čistota nás soustředí a znovu nás přivede k oné jednotě, kterou jsme ztratili roztříštěností.“ (Sv. Augustin, <i>Confessiones</i> /Vyznání/, 10, 29, 40)\n"
        }, 
        {
            "chapter": 35, 
            "caption": "", 
            "refs": "1809", 
            "id": 2341, 
            "text": "Ctnost čistoty úzce souvisí se základní ctností <i>mírnosti</i>, která směřuje k tomu, aby rozum ovládal vášně a choutky lidské smyslnosti.\n"
        }, 
        {
            "chapter": 35, 
            "caption": "", 
            "refs": "407", 
            "id": 2342, 
            "text": "Sebeovládání je <i>dlouhodobé dílo</i>. Člověk si nikdy nesmí myslet, že ho dosáhl jednou provždy. Předpokládá úsilí začínat vždy znovu v každém údobí života (Srov. Tit 2,1-6.). V určitých údobích může být požadované úsilí větší, např. v těch, v nichž se vytváří osobnost, v dětství a dospívání.\n"
        }, 
        {
            "chapter": 35, 
            "caption": "", 
            "refs": "2223", 
            "id": 2343, 
            "text": "Čistota má své <i>zákony růstu</i>, který prochází úseky poznamenanými nedokonalostí a příliš často hříchem. Ctnostný a čistý člověk „je bytost, která svými četnými svobodnými rozhodnutími den ze dne sebe samu utváří. Proto člověk poznává, miluje a uvádí ve skutek mravní dobro podle stupně svého vlastního růstu“. (Jan Pavel II., Apoštolská exhortace <i>Familiairis consortio</i>, 34.)\n"
        }, 
        {
            "chapter": 35, 
            "caption": "", 
            "refs": "2525", 
            "id": 2344, 
            "text": "Čistota představuje svrchovaně osobní úkol; zahrnuje také <i>kulturní úsilí</i>, protože „pokrok lidské osoby a rozvoj společnosti na sobě vzájemně závisí“ (2. vatikánský koncil, GS 25.). Čistota předpokládá respektování osobních práv, zvláště práva na informace a výchovu, respektující mravní a duchovní stránky lidského života.\n"
        }, 
        {
            "chapter": 35, 
            "caption": "", 
            "refs": "1810", 
            "id": 2345, 
            "text": "Čistota je mravní ctnost. Je také Božím darem, <i>milostí</i>, ovocem Ducha (Srov. Gal 5,22-23.). Duch svatý dává napodobovat Kristovu čistotu (Srov. 1 Jan 3,3.) tomu, kdo byl znovuzrozen z křestní vody.\n"
        }, 
        {
            "chapter": 35, 
            "caption": "BEZVÝHRADNÉ SEBEDAROVÁNÍ", 
            "refs": "1827,210", 
            "id": 2346, 
            "text": "Láska je formou všech ctností. Čistota se pod jejím vlivem jeví jako škola osobního dávání se. Sebeovládání je zaměřeno na dar sebe sama. Čistota vede toho, kdo ji žije, aby se stal bližnímu svědkem Boží věrnosti a něžné lásky.\n"
        }, 
        {
            "chapter": 35, 
            "caption": "", 
            "refs": "374", 
            "id": 2347, 
            "text": "Ctnost čistoty rozkvétá v <i>přátelství</i>. Ukazuje učedníkovi, jak následovat a napodobovat toho, který si nás vyvolil za své přátele (Srov. Jan 15,15.), který se nám zcela daroval a dává nám účast na svém božském životě. Čistota je příslibem nesmrtelnosti.</p><p>Čistota se zvláště projevuje v <i>přátelství k bližnímu</i>. Přátelství je velké dobro pro všechny, ať je pěstováno mezi osobami stejného nebo rozdílného pohlaví. Vede k duchovnímu společenství.\n"
        }, 
        {
            "chapter": 35, 
            "caption": "RŮZNÉ ZPŮSOBY ČISTOTY", 
            "refs": "", 
            "id": 2348, 
            "text": "Každý pokřtěný je povolán k čistotě. Křesťan „se oblékl v Krista“ (Srov. Gal 3,27.), vzor každé čistoty. Všichni věřící jsou povoláni, aby vedli čistý život podle svého zvláštního životního stavu. Při křtu se křesťan zavázal prožívat svá citová hnutí v čistotě.\n"
        }, 
        {
            "chapter": 35, 
            "caption": "", 
            "refs": "1620", 
            "id": 2349, 
            "text": "„Čistotou se musí vyznačovat osoby podle svých rozličných životních stavů: u některých je to panenství nebo zasvěcený celibát, jež představují vynikající způsob, jak se oddat snadněji nerozděleným srdcem Bohu; u jiných způsobem, který pro všechny určuje mravní zákon, a podle toho, zda to jsou osoby ženaté či provdané nebo svobodné (Kongregace pro nauku víry, prohl. <i>Persona humana</i>, 11: AAS 68 [1976], 77-96.).“ Ženaté či provdané osoby jsou povolány žít manželskou čistotu; jiné zachovávají čistotu ve zdrženlivosti.</p><p><small>„Existují tři způsoby ctnosti čistoty: manželský, vdovský a panenský. Nevychvalujeme žádný z nich na úkor druhých. Právě v tom je církevní kázeň bohatá.“ (Sv. Ambrož, </i>De viduis</i>, 23: PL 153, 225A.)</small>\n"
        }, 
        {
            "chapter": 35, 
            "caption": "", 
            "refs": "1632", 
            "id": 2350, 
            "text": "<i>Snoubenci</i> jsou povoláni žít čistotu ve zdrženlivosti. Na tuto zkušební dobu mají pohlížet jako na čas, kdy se mají učit vzájemné úctě, cvičit se ve věrnosti a naději, že pak přijmou jeden druhého od Boha. Projevy něžnosti, vlastní manželské lásce, vyhradí pro dobu manželství. Vzájemně si budou pomáhat růst v čistotě.\n"
        }, 
        {
            "chapter": 35, 
            "caption": "PORUŠOVÁNÍ ČISTOTY", 
            "refs": "2528", 
            "id": 2351, 
            "text": "<i>Chlípnost</i> je nezřízená touha nebo bezuzdné vyžívání se ve smyslné rozkoši. Pohlavní rozkoš je mravně nezřízená, když se vyhledává pro ni samu, mimo její zaměření na plození a na životní spojení.\n"
        }, 
        {
            "chapter": 35, 
            "caption": "", 
            "refs": "1735", 
            "id": 2352, 
            "text": "Výrazem <i>sebeukájení</i> (masturbace) se míní úmyslné vydráždění pohlavních orgánů s cílem zakoušet pohlavní rozkoš. „Jak učitelský úřad církve, v linii stálé tradice, tak i mravní smysl věřících bez váhání tvrdily, že sebeukájení je skutek vnitřně a těžce nezřízený.“ „Vědomé užívání pohlavních schopností z jakýchkoliv důvodů mimo normálních manželských vztahů podstatně odporuje jejich účelu (zaměření).“ Vyhledává se v něm pohlavní rozkoš mimo „pohlavní vztah požadovaný mravním řádem, totiž takový, který v souvislosti pravé lásky uskutečňuje plný smysl vzájemného sebedarování a lidského plození“. (Kongregace pro nauku víry, prohl. <i>Persona humana</i>, 9.)</p><p>K vytvoření správného úsudku o mravní odpovědnosti jednotlivců a ke správné orientaci pastorální činnosti je třeba brát v úvahu citovou nezralost, sílu získaných návyků, stavů úzkosti nebo jiných psychických či sociálních činitelů, které mohou vinu zmenšovat, případně i na nejmenší míru. \n"
        }, 
        {
            "chapter": 35, 
            "caption": "", 
            "refs": "", 
            "id": 2353, 
            "text": "<i>Smilstvo</i> je tělesné spojení svobodného muže se svobodnou ženou, kteří neuzavřeli manželství. Závažně odporuje důstojnosti osob a lidské pohlavnosti, přirozeně zaměřené jak na dobro manželů, tak na plození a výchovu dětí. Kromě toho je to těžké pohoršení, jestli se tím mravně kazí mládež.\n"
        }, 
        {
            "chapter": 35, 
            "caption": "", 
            "refs": "2523", 
            "id": 2354, 
            "text": "<i>Pornografie</i> spočívá v tom, že se skutečné nebo předstírané pohlavní úkony odcizí intimitě partnerů, aby se záměrně ukazovaly třetím osobám. Pornografie uráží čistotu, protože znetvořuje manželský úkon, důvěrné darování jednoho manžela druhému. Těžce zraňuje důstojnost těch, kteří se k tomu propůjčí (herci, obchodníci, diváci), protože jeden se stává pro druhého předmětem nízké rozkoše a nedovoleného zisku. Jedny i druhé ponořuje do přeludu neskutečného světa. Je to těžký hřích. Občanské zákony mají výrobě a rozšiřování pornografického materiálu zabránit.\n"
        }, 
        {
            "chapter": 35, 
            "caption": "", 
            "refs": "1735", 
            "id": 2355, 
            "text": "<i>Prostituce</i> uráží důstojnost osoby, která se prodává, protože se snižuje na pohlavní rozkoš, pro kterou je využívána. Ten, kdo platí, těžce hřeší proti sobě samému: porušuje čistotu, k níž ho zavazuje křest, a poskvrňuje své tělo, chrám Ducha svatého (Srov. 1 Kor 6,15-20.). Prostituce je metla společnosti. Běžně postihuje ženy, ale i muže, děti nebo dospívající mládež (v těchto dvou posledních případech je hřích zároveň pohoršením). Oddat se prostituci je vždy těžce hříšné, nicméně odpovědnost za vinu může být zmenšena bídou, vyhrožováním nebo společenským tlakem.\n"
        }, 
        {
            "chapter": 35, 
            "caption": "", 
            "refs": "2297,1756,2388", 
            "id": 2356, 
            "text": "<i>Znásilnění</i> je násilné vniknutí do pohlavní intimity nějaké osoby. Je potupením spravedlnosti a lásky. Znásilnění hluboce porušuje právo každého člověka na úctu, na svobodu, na tělesnou a mravní neporušenost. Působí těžkou škodu, která může oběť poznamenat na celý život. Je to vždy vnitřně zlý skutek. Ještě těžší je znásilnění spáchané blízkými příbuznými (incest) nebo vychovateli na dětech, které jim byly svěřeny.\n"
        }, 
        {
            "chapter": 35, 
            "caption": "ČISTOTA A HOMOSEXUALITA", 
            "refs": "2333", 
            "id": 2357, 
            "text": "<i>Homosexualita</i> označuje vztahy mezi muži nebo ženami, kteří pociťují pohlavní přitažlivost, výlučně nebo převážně, k osobám téhož pohlaví. Během staletí a v různých kulturách se projevuje velmi rozmanitými způsoby. Její psychický zrod zůstává z velké části nevysvětlitelný. Tradice, opírající se o Písmo svaté, které představuje homosexuální vztahy jako velkou mravní spoušť (Srov. Gn 19,1-29; Řím 1,24-27; 1 Kor 6,9-10; 1 Tim 1,10.), vždy prohlašovala, že „homosexuální úkony jsou vnitřně nezřízené“ (Kongregace pro nauku víry, prohl. <i>Persona humana</i>, 8.). Odporují přirozenému zákonu. Odlučují pohlavní úkon od předávání života. Nejsou plodem opravdového citového a pohlavního doplňování se. V žádném případě nemohou být schvalovány.\n"
        }, 
        {
            "chapter": 35, 
            "caption": "", 
            "refs": "", 
            "id": 2358, 
            "text": "Nezanedbatelný počet mužů a žen má hluboce zakořeněné homosexuální sklony. Toto zaměření, které se objektivně vymyká řádu, je pro většinu z nich zkouškou. Proto mají být přijímání s úctou, soucitem a jemnocitem. Vůči nim je třeba se vyhnout jakémukoliv náznaku nespravedlivé diskriminace. Takové osoby jsou povolány naplnit Boží vůli ve svém životě, a jsou-li křesťany, spojit těžkosti, s nimiž se mohou setkat v důsledku svého stavu, s obětí Pána na kříži.\n"
        }, 
        {
            "chapter": 35, 
            "caption": "", 
            "refs": "2347", 
            "id": 2359, 
            "text": "Homosexuální osoby jsou povolány k čistotě. Skrze ctnost sebeovládání, jež vychovává k vnitřní svobodě, často skrze podporu nezištného přátelství, modlitbu a svátostnou milost mohou a mají se postupně a rozhodně přibližovat ke křesťanské dokonalosti.\n"
        }, 
        {
            "chapter": 35, 
            "caption": "<i>III. Manželská láska</i>", 
            "refs": "1601", 
            "id": 2360, 
            "text": "Pohlavnost je zaměřena na manželskou lásku muže a ženy. V manželství se stává tělesná intimita manželů znamením a zárukou duchovního společenství. Manželské svazky mezi pokřtěnými jsou posvěceny svátostí.\n"
        }, 
        {
            "chapter": 35, 
            "caption": "", 
            "refs": "1641,2332,1611", 
            "id": 2361, 
            "text": "„Sexualita, při níž se muž a žena navzájem darují úkonem, který je vlastní a vyhrazený manželům, naprosto není něco čistě biologického, ale týká se nejvnitřnějšího jádra lidské osoby jako takové. Uskutečňuje se opravdu lidským způsobem jenom tenkrát, když je začleněna do lásky, s jakou se muž a žena sobě navzájem až do smrti bezvýhradně zavazují.“ (Jan Pavel II., Apoštolská exhortace <i>Familiaris consortio</i>, 11.)</p><p><small>„Tobiáš povstal ze svého lůžka a řekl Sáře: ‘Sestro, vstaň! Pomodleme se a vyprosme si na našem Pánu, aby nám prokázal milosrdenství a spásu.’ Vstali a počali se modlit a prosit, aby se jim dostalo spásy. Tobiáš začal slovy: ‘Požehnaný jsi, Bože našich otců, a požehnané tvé jméno po všechny věky a pokolení. Ať ti dobrořečí nebesa a všechno tvé stvoření po všechny věky. Ty jsi učinil Adama. Učinil jsi mu pomoc a podporu, Evu, jeho ženu. Z obou vzešlo lidské potomstvo. Ty jsi řekl: »Není dobré, aby člověk byl sám. Učiňme mu pomoc jemu rovnou,« Hle, neberu si tuhle svou sestru pro smilnění, nýbrž veden věrností. Přikaž, abych došel smilování já i ona, abychom se dožili stáří.’ A oba řekli: ‘Amen, amen.’ Pak se uložili k spánku té noci“ (Tob 8,4-9).</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2362, 
            "text": "„Skutky, jimiž manželé dosahují důvěrného a čistého sjednocení, jsou čestné a důstojné; jsou-li prováděny způsobem hodným člověka, vyjadřují a prohlubují vzájemné darování, jímž jeden druhého radostně a vděčně obohacuje (2. vatikánský koncil, GS 49.).“ Sexualita je zdrojem radosti a potěšení:</p><p><small> „Sám Stvořitel ... stanovil, aby při naprostém tělesném sebedarování manželé zakoušeli rozkoš a uspokojení jak tělesné, tak duchovní. A proto se manželé nedopouštějí ničeho zlého, když o takovou rozkoš usilují a když se jí oddávají. Přijímají to, co pro ně Stvořitel chtěl. Nicméně manželé mají umět zůstávat v mezích správné umírněnosti.“ (Pius XII., promluva 29. října 1951.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2363, 
            "text": "Spojením manželů se uskutečňuje dvojí cíl manželství: blaho samých manželů a předávání života. Tyto dva významy nebo hodnoty manželství se nemohou oddělovat, aniž by negativně ovlivňovaly duchovní život dvojice a neohrozily blaho manželství a budoucnost rodiny.</p><p>Z manželské lásky muže a ženy tak vyplývají dva požadavky: totiž požadavek věrnosti a plodnosti.\n"
        }, 
        {
            "chapter": 35, 
            "caption": "MANŽELSKÁ VĚRNOST", 
            "refs": "1603,1615", 
            "id": 2364, 
            "text": "Manželský pár vytváří „důvěrné společenství života a manželské lásky, které Stvořitel založil a vybavil vlastními zákony; uskutečňuje se manželskou smlouvou neboli neodvolatelným osobním souhlasem“ (2. vatikánský koncil, GS 48.). Manželé se sobě navzájem dávají definitivně a naprosto. Nejsou už dva, nýbrž od nynějška tvoří jedno tělo. Smlouva, kterou manželé svobodně uzavřeli, jim ukládá povinnost uchovat jeho jednotu a nerozlučitelnost (Srov. CIC, kán. 1056.). „Co Bůh spojil, člověk nerozlučuj“ (Mk 10,9)(Srov. Mt 19,1-12; 1 Kor 7,10-11.).\n"
        }, 
        {
            "chapter": 35, 
            "caption": "", 
            "refs": "1640", 
            "id": 2365, 
            "text": "Věrnost vyjadřuje stálost při dodržování daného slova. Bůh je věrný. Svátost manželství umožňuje muži i ženě brát účast na věrnosti Krista vůči jeho církvi. Tomuto tajemství vydávají před světem svědectví manželskou čistotou. </p><p><small>Svatý Jan Zlatoústý navrhuje mladým manželům, aby ke svým manželkám hovořili takto:</p><p>„Vzal jsem tě do své náruče, miluji tě, jsi mi dražší než můj život. Vždyť nynější život je prchavý, a má nejživější touha je prožít jej s tebou tak, abychom měli jistotu, že nebudeme odloučeni v životě budoucím ... Kladu lásku k tobě nade vše a nic by mě netrápilo víc, než kdybych s tebou nebyl vždycky zajedno.“ (Sv. Jan Zlatoústý, <i>Homiliae in ad Ephesios</i>, 20, 8: PG 62, 146-147.)</small>\n"
        }, 
        {
            "chapter": 35, 
            "caption": "MANŽELSKÁ PLODNOST", 
            "refs": "", 
            "id": 2366, 
            "text": "Plodnost je dar a <i>cíl manželství</i>, neboť manželská láska svou přirozeností směřuje k tomu, aby byla plodná. Dítě se nepřidružuje k vzájemné lásce manželů zvenčí; pučí v samém srdci tohoto vzájemného darování, jehož je plodem a naplněním. Proto církev, která „stojí na straně života“ (Jan Pavel II., Apoštolská exhortace <i>Familiaris consortio</i>, 30.), učí, že „každý manželský úkon musí zůstat otevřený předávání života“ (Pavel VI., encyklika <i>Humanae vitae</i>, 11.). „Tato nauka, vícekrát vyložená učitelským úřadem církve, je založena na nerozlučitelném spojení mezi dvěma významy manželského úkonu, které Bůh chtěl a jež člověk nesmí ze své iniciativy rozdělit: tělesné spojení a plození.“ (Pavel VI., encyklika <i>Humanae vitae</i>, 12; srov. Pius XI., encyklika <i>Casti connubii</i>.)\n"
        }, 
        {
            "chapter": 35, 
            "caption": "", 
            "refs": "2205", 
            "id": 2367, 
            "text": "Manželé, povolaní předávat život, se podílejí na stvořitelské moci a na otcovství Boha (Srov. Ef 3,14-15; Mt 23,9.). „Manželé vědí, že plněním úkolu dávat život a vychovávat — což je třeba považovat za jejich vlastní poslání — se stávají <i>spolupracovníky lásky Boha Stvořitele</i> a jakoby jejími tlumočníky. Proto mají plnit svůj úkol s lidskou a křesťanskou odpovědností.“ (2. vatikánský koncil, GS 50.)\n"
        }, 
        {
            "chapter": 35, 
            "caption": "", 
            "refs": "", 
            "id": 2368, 
            "text": "Zvláštní hledisko této odpovědnosti se týká odpovědného <i>rodičovství</i>. Z pádných důvodů (Srov. 2. vatikánský koncil, GS 50.) mohou manželé chtít zrození svých dětí oddálit. Musí si však ověřit, zda jejich přání není plodem sobectví a zda je v souladu se správnou velkodušností odpovědného rodičovství. Kromě toho uspořádají své chování podle objektivních mravních měřítek:</p><p><small>„Když tedy běží o to, jak uvést v soulad manželskou lásku s odpovědným sdělováním života, nezávisí mravní povaha jednání jen na upřímném úmyslu a zhodnocení pohnutek, ale musí se určovat objektivními měřítky, vzatými z přirozenosti lidské osoby a jejích činů; tato měřítka uchovávají celý smysl vzájemného darování i lidského plození v ovzduší pravé lásky. To ovšem nelze uskutečnit, nepěstuje-li se poctivě ctnost manželské čistoty.“ (2. vatikánský koncil, GS 51.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2369, 
            "text": "„Dodrží-li se obě podstatná hlediska, spojení i plození, manželský úkon si plně uchovává smysl vzájemné a pravé lásky a své zaměření na svrchované povolání člověka k rodičovství.“ (Pavel VI., encyklika <i>Humanae vitae</i>, 12.)\n"
        }, 
        {
            "chapter": 35, 
            "caption": "", 
            "refs": "", 
            "id": 2370, 
            "text": "Občasná zdrženlivost, metody odpovědného plánování rodičovství na základě sebepozorování a volby neplodných údobí (Srov. Pavel VI., encyklika <i>Humanae vitae</i>, 16.) jsou ve shodě s objektivními měřítky mravnosti. Takové metody mají v úctě tělo manželů, povzbuzují jejich vzájemnou něhu a podporují výchovu k ryzí svobodě. Vnitřně špatné je naopak „každé jednání, které před manželským stykem nebo při něm nebo při rozvíjení jeho přirozených účinků má za cíl nebo za prostředek zabránit početí“. (Srov. Pavel VI., encyklika <i>Humanae vitae</i>, 14.)</p><p><small>„Zatímco pohlavní spojení celou svou povahou vyjadřuje bezvýhradné vzájemné sebedarování manželů, stává se z něho antikoncepcí projev objektivně opačný, sebedarování neúplné. Tak přistupuje k odmítnutí otevřenosti pro život také zfalšování vnitřní pravdy manželské lásky, která je povolána k sebeodevzdání celé osoby… Antropologický a současně morální rozdíl mezi antikoncepcí a volbou vhodného období je spjat se dvěma vzájemně se vylučujícími představami o osobě a lidské sexualitě.“ (Jan Pavel II., Apoštolská exhortace <i>Familiaris consortio</i>, 32.)</small>\n"
        }, 
        {
            "chapter": 35, 
            "caption": "", 
            "refs": "1703", 
            "id": 2371, 
            "text": "„Budiž všem jasno, že život lidí i úkol sdělovat ho dál se neomezuje jen na tento svět a nemůže se posuzovat a chápat jen podle jeho měřítek, nýbrž vždycky má vztah k <i>věčnému určení člověka</i>. (2. vatikánský koncil, GS 51.)\n"
        }, 
        {
            "chapter": 35, 
            "caption": "", 
            "refs": "2209", 
            "id": 2372, 
            "text": "Stát je odpovědný za blahobyt občanů. Je oprávněné, když z tohoto důvodu dělá opatření k usměrňování přírůstku obyvatelstva. Může to dělat objektivní a taktní informací, avšak nikdy autoritářskými a donucovacími rozkazy. Nemůže oprávněně nahradit iniciativu manželů, kteří jsou prvními, kdo jsou odpovědni za plození a výchovu svých dětí. (Srov. Pavel VI., encyklika <i>Populorum progressio</i>, 37; encyklika <i>Humanae vitae</i>, 23.) Není oprávněn podporovat prostředky na usměrňování demografického růstu, které odporují mravnosti.\n"
        }, 
        {
            "chapter": 35, 
            "caption": "DAR DÍTĚTE", 
            "refs": "", 
            "id": 2373, 
            "text": "Písmo svaté a tradiční praxe církve vidí v <i>početných rodinách</i> znamení Božího požehnání a velkodušnosti rodičů. (Srov. 2. vatikánský koncil, GS 50.)\n"
        }, 
        {
            "chapter": 35, 
            "caption": "", 
            "refs": "1654", 
            "id": 2374, 
            "text": "Utrpení manželské dvojice, která zjistí, že je neplodná, je velké. „Co mi chceš dát? – prosí Abraham Boha – Jsem stále bezdětný“(Gn 15,2). „Dej mi syny! Nedáš-li, umřu!“ křičí Ráchel na manžela Jákoba (Gn 30,1).\n"
        }, 
        {
            "chapter": 35, 
            "caption": "", 
            "refs": "2293", 
            "id": 2375, 
            "text": "Bádání zaměřené na zmenšení lidské neplodnosti je třeba povzbuzovat s podmínkou, že se „dá do služby lidské osoby, jejích nezcizitelných práv a jejího pravého a celistvého blaha ve shodě s Božími záměry a s jeho vůlí“. (Kongregace pro nauku víry, instr. <i>Donum vitae</i>, úvod, 2.)\n"
        }, 
        {
            "chapter": 35, 
            "caption": "", 
            "refs": "", 
            "id": 2376, 
            "text": "Techniky, které štěpí spojení rodičů zásahem nějaké osoby cizí manželskému páru (darování spermatu nebo vaječné buňky, propůjčení dělohy), jsou těžce amorální. Takové techniky (inseminace a umělá oplodnění od jiného dárce) porušují právo dítěte narodit se z otce a matky, které zná a kteří jsou spojeni manželstvím. Zrazují „výlučné právo manželů stát se otcem a matkou jeden prostřednictvím druhého“. (Kongregace pro nauku víry, instr. <i>Donum vitae</i>, úvod, 2, 1.)\n"
        }, 
        {
            "chapter": 35, 
            "caption": "", 
            "refs": "", 
            "id": 2377, 
            "text": "Tyto techniky (inseminace a umělé oplodnění homologické), prováděné uvnitř manželského páru, snad nepůsobí takové škody, ale zůstávají mravně nepřijatelné. Oddělují pohlavní úkon od úkonu plození. Akt, kterým se počíná existence dětí, už není úkonem, kterým se dávají dvě osoby jedna druhé, nýbrž úkon, „který svěřuje život a totožnost embrya moci lékařů a biologů a zavádí vládu techniky nad původem a určením lidské osoby. Takový vztah nadvlády sám o sobě odporuje důstojnosti a rovnosti, jaká musí být společná rodičům i dětem“ (Kongregace pro nauku víry, instr. <i>Donum vitae</i>, úvod, 2, 5.). „Z mravního hlediska je plození zbaveno své vlastní dokonalosti, když není chtěno jako plod manželského styku, a tedy zvláštního úkonu manželského spojení... pouze respektování pouta, které existuje mezi pravými významy manželského úkonu a respektováním jednoty lidské bytosti, umožňuje plození ve shodě s důstojností osoby.“ (Kongregace pro nauku víry, instr. <i>Donum vitae</i>, úvod, 4.)\n"
        }, 
        {
            "chapter": 35, 
            "caption": "", 
            "refs": "", 
            "id": 2378, 
            "text": "Dítě není něco, co se rodičům <i>dluží</i>, ale je to <i>dar</i>. Největším darem manželství je lidská osoby. Dítě nemůže být považováno za předmět vlastnictví; za něco, k čemu by vedlo uznání domnělého „práva na dítě“. V této oblasti má pouze dítě opravdová práva: „právo být plodem zvláštního úkonu manželské lásky svých rodičů a také právo být respektováno jako osoba od chvíle svého početí“. (Kongregace pro nauku víry, instr. <i>Donum vitae</i>, úvod, 2, 8.)\n"
        }, 
        {
            "chapter": 35, 
            "caption": "", 
            "refs": "", 
            "id": 2379, 
            "text": "Evangelium ukazuje, že tělesná neplodnost není absolutním zlem. Manželé, kteří vyčerpali oprávněné lékařské zákroky, a přesto trpí neplodností, ať se spojí s křížem Pána, pramenem veškeré duchovní plodnosti. Mohou projevit svou velkodušnost tím, že přijmou za vlastní opuštěné děti anebo že budou konat významné služby ve prospěch bližních.\n"
        }, 
        {
            "chapter": 35, 
            "caption": "<b>IV. Porušování důstojnosti manželství</b>", 
            "refs": "1611", 
            "id": 2380, 
            "text": "<i>Cizoložství</i>. Toto slovo označuje manželskou nevěrnost. Když dva partneři, z nichž je alespoň jeden sezdaný, mají mezi sebou pohlavní styk, i třeba náhodný, dopouštějí se cizoložství. Kristus odsuzuje cizoložství spáchané i prostou žádostivostí (Srov. Mt 5,27-28.). Šesté přikázání a Nový zákon cizoložství naprosto zakazují (Srov. Mt 5,32; 19,6; Mk 10,12; 1 Kor 6,9-10.). Proroci pranýřují jeho těžkou hříšnost, vidí v něm symbol hříchu modloslužby. (Srov. Oz 2.7; Jer 5,7; 13,27.)\n"
        }, 
        {
            "chapter": 35, 
            "caption": "", 
            "refs": "1640", 
            "id": 2381, 
            "text": "Cizoložství je křivda. Kdo je spáchá, nedodržuje přijaté závazky. Zraňuje ono znamení smlouvy, kterým je manželský svazek, pošlapává práva druhého manžela a zasazuje ránu instituci manželství tím, že porušuje smlouvu, která je jejím základem. Ohrožuje dobro lidského pokolení a dětí, které potřebují stálý svazek rodičů.\n"
        }, 
        {
            "chapter": 35, 
            "caption": "ROZLUKA", 
            "refs": "1614", 
            "id": 2382, 
            "text": "Pán Ježíš trval na prvotním úmyslu Stvořitele, který chtěl, aby manželství bylo nerozlučitelné (Srov. Mt 5,31-32; 19,3-9; Mk 10,9; Lk 16,18; 1 Kor 7,10-11.). Ruší ústupky, které se vloudily do Starého zákona (Srov. Mt 19,7-9.). <></p><p>Manželství mezi pokřtěnými, „platně uzavřené a dokonané, nemůže být rozloučeno žádnou lidskou mocí a ze žádného důvodu s výjimkou smrti“. (CIC, kán. 1141.)\n"
        }, 
        {
            "chapter": 35, 
            "caption": "", 
            "refs": "1649", 
            "id": 2383, 
            "text": "<i>Odloučení</i> manželů při trvání manželského svazku může být v jistých případech oprávněné, jak stanoví kanonické právo (Srov. CIC, kán. 1151-1155.). </p><p>Jestliže občanský rozvod je jediným možným způsobem, jak zajistit určitá oprávněná práva, jako je péče o děti nebo ochrana majetku, je možné se s tím smířit a není to pak nějaká mravní vina.\n"
        }, 
        {
            "chapter": 35, 
            "caption": "", 
            "refs": "1650", 
            "id": 2384, 
            "text": "<i>Rozluka</i> je těžké provinění proti přirozenému zákonu. Osobuje si právo zrušit smlouvu, kterou manželé svobodně uzavřeli s tím, že budou žít jeden s druhým až do smrti. Rozluka porušuje smlouvu spásy, jejímž znamením je svátostné manželství. Uzavření nového sňatku, i když je uznáván občanským zákonem, zvětšuje závažnost porušení; manžel nebo manželka, kteří znovu uzavřeli sňatek, žijí tak ve stavu veřejného a trvalého cizoložství:</p><p><small> „Jestliže se manžel po odloučení od vlastní manželky spojí s jinou ženou, je sám cizoložníkem, protože dává takové ženě páchat cizoložství; a žena, která s ním bydlí, je cizoložnice, protože k sobě přivábila manžela jiné.“ (Sv. Basil z Cesareje, <i>Moralia</i>, reg. 73: PG 31, 849D-853B.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2385, 
            "text": "Nemravná povaha rozluky vyplývá i z nepořádku, který vnáší do rodiny a do společenství. Takový nepořádek působí vážné škody: manželovi (manželce), který byl opuštěn(a); dětem, zraněným odloučením rodičů a často jimi navzájem přetahovaným; společnosti, pro kterou je svými nakažlivými účinky opravdovou sociální ranou.\n"
        }, 
        {
            "chapter": 35, 
            "caption": "", 
            "refs": "1640", 
            "id": 2386, 
            "text": "Může se stát, že jeden z manželů je nevinnou obětí rozluky prohlášené podle občanského zákona; ten se pak neprohřešuje proti mravnímu příkazu. Je totiž značný rozdíl mezi manželem, který se upřímně snažil zůstat věrný svátosti manželství, a přesto je nespravedlivě opuštěn, a mezi tím, který svým těžkým proviněním zničí kanonicky platné manželství. (Srov. Jan Pavel II., Apoštolská exhortace <i>Familiaris consortio</i>, 84.)\n"
        }, 
        {
            "chapter": 35, 
            "caption": "JINÁ PORUŠOVÁNÍ DŮSTOJNOSTI MANŽELSTVÍ", 
            "refs": "1610", 
            "id": 2387, 
            "text": "Lze chápat drama člověka, který touží přijmout evangelium a shledá, že je povinen zapudit jednu nebo více žen, s nimiž po léta žil manželským životem. Nicméně <i>mnohoženství</i> je v rozporu s mravním zákonem. Radikálně odporuje manželskému společenství; „přímo popírá Boží plán, jaký byl zjeven na počátku. Neboť odporuje stejné osobní důstojnosti muže a ženy, kteří se v manželství jeden druhému darují s láskou, jež je úplná, a tím samým jediná a výlučná“ (Jan Pavel II., Apoštolská exhortace <i>Familiaris consortio</i>, 19; srov. 2. vatikánský koncil, GS 47.). Křesťan, který předtím žil v mnohoženství, má kvůli spravedlnosti závažnou povinnost respektovat závazky, které na sebe vzal vůči oněm ženám, které byly jeho manželkami, a vůči svým dětem.\n"
        }, 
        {
            "chapter": 35, 
            "caption": "", 
            "refs": "2356,2207", 
            "id": 2388, 
            "text": "Krvesmilstvo spočívá v intimních vztazích mezi rodinnými příslušníky nebo příbuznými v takovém stupni, který je překážkou manželství mezi nimi (Srov. Lv 18,7-20.). Svatý Pavel pranýřuje toto mimořádně těžké provinění: „Proslýchá se, že je u vás nemravnost … že totiž někdo žije s manželkou vlastního otce ... Ve jménu našeho Pána Ježíše ... ať je ten člověk vydán satanovi, aby tak tělo bylo důkladně ztrestáno ...“ (1 Kor 5,1.3-5). Krvesmilstvo kazí rodinné vztahy a naznačuje úpadek do zvířeckosti.\n"
        }, 
        {
            "chapter": 35, 
            "caption": "", 
            "refs": "2285", 
            "id": 2389, 
            "text": "Ke krvesmilství je možno připojit pohlavní zneužívání páchané dospělými na dětech nebo dospívajících svěřených jejich ochraně. V takovém případě je provinění zároveň pohoršlivým útokem na tělesnou i mravní integritu mladých, kteří tím zůstanou poznamenáni na celý život, a taktéž je to těžké porušení výchovné odpovědnosti.\n"
        }, 
        {
            "chapter": 35, 
            "caption": "", 
            "refs": "1631,2353,1385", 
            "id": 2390, 
            "text": "Když muž a žena odmítají dát právní a veřejnou formu svazku, který zahrnuje pohlavní intimnosti, jde o <i>volnou lásku</i>.</p><p><small>Výraz „volná láska“ je klamný: jaký smysl může mít spojení lásky, v němž se osoby navzájem k ničemu nezavazují a projevují tak nedostatek důvěry k druhému, k sobě samému nebo k budoucnosti?</small></p><p>Výraz „volná láska“ pokrývá rozmanité situace: konkubinát (nemanželské soužití), odmítání manželství jako takového, neschopnost dlouhodobě se zavázat (Srov. Jan Pavel II., Apoštolská exhortace <i>Familiaris consortio</i>, 81.). Všechny tyto situace jsou urážkou manželství; ničí samotnou ideu rodiny; oslabují smysl pro věrnost. Odporují mravnímu zákonu: pohlavní styk má své výlučné místo v manželství; mimo ně je to vždy těžký hřích a připravuje člověka o možnost přijímat svátosti.\n"
        }, 
        {
            "chapter": 35, 
            "caption": "", 
            "refs": "2364", 
            "id": 2391, 
            "text": "V současné době si mnozí lidé, mají-li v úmyslu oženit se nebo vdát, dělají nárok na jakési „<i>právo na zkoušku</i>“. Ať jsou úmysly těch, kteří se oddávají předčasným pohlavním stykům, sebepevnější, takové styky „neumožňují zabezpečit ve své upřímnosti a věrnosti meziosobní vztah mezi mužem a ženou a zvláště chránit jej před rozmary a vrtochy“ (Kongregace pro nauku víry, prohl. <i>Persona humana</i>, 1.). Tělesné spojení je mravně oprávněné pouze tehdy, když muž a žena vytvoří definitivní společenství života. Lidská láska nepřipouští „zkoušku“. Vyžaduje, aby se osoby sobě navzájem dávaly bezvýhradně a definitivně. (Srov. Jan Pavel II., Apoštolská exhortace <i>Familiaris consortio</i>, 80.)\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2392, 
            "text": "<em>„Láska je základní a přirozené povolání každého člověka.“ (Srov. Jan Pavel II., Apoštolská exhortace <i>Familiaris consortio</i>, 11.)</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2393, 
            "text": "<em>Když Bůh stvořil lidskou bytost jako muže a ženu, dává jednomu i druhému stejným způsobem osobní důstojnost. Každý, muž i žena, má uznat a přijmout vlastní pohlavní totožnost.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2394, 
            "text": "<em>Kristus je vzorem čistoty. Každý pokřtěný je povolán, aby vedl čistý život podle vlastního životního stavu.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2395, 
            "text": "<em>Čistota znamená integraci sexuality v osobě. Vyžaduje, aby se člověk naučil ovládat.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2396, 
            "text": "<em>Mezi hříchy, které odporují čistotě, je třeba uvést sebeukájení, smilstvo, pornografii a homosexuální praktiky.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2397, 
            "text": "<em>Svobodně uzavřená smlouva mezi manžely zahrnuje věrnou lásku. Ta ukládá povinnost uchovat nerozlučitelnost jejich manželství.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2398, 
            "text": "<em>Plodnost je dobro, dar, cíl manželství. Tím, že manželé dávají život, se podílejí na Božím otcovství.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2399, 
            "text": "<em>Regulace početí představuje jeden z rysů odpovědného otcovství a mateřství. Dobré úmysly manželů neospravedlňují používání prostředků mravně nepřijatelných (např. přímá sterilizace nebo antikoncepce).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2400, 
            "text": "<em>Cizoložství a rozluka, mnohoženství a volná láska jsou těžkými urážkami důstojnosti manželství.</em>\n"
        }, 
        {
            "chapter": 35, 
            "caption": "<b>7. ČLÁNEK</b><br>SEDMÉ PŘIKÁZÁNÍ", 
            "refs": "", 
            "id": 2401, 
            "text": "<i>„Nepokradeš“</i> (Ex 20, 15)(Srov. Dt 5,19.).</p><p>Sedmé přikázání zakazuje brát nebo si neprávem ponechávat majetek bližního a jakýmkoliv způsobem působit škody na jeho majetku. Přikazuje spravedlnost a lásku ve správě pozemských statků a plodů lidské práce. S ohledem na obecné blaho požaduje, aby se respektovalo všeobecné určení statků a právo na soukromé vlastnictví. Křesťanský život se snaží zaměřovat statky tohoto světa k Bohu a k bratrské lásce.\n"
        }, 
        {
            "chapter": 35, 
            "caption": "<b>I. Všeobecné určení pozemských statků a soukromé vlastnictví majetku</b>", 
            "refs": "226,1939", 
            "id": 2402, 
            "text": "Na počátku Bůh svěřil zemi a její zdroje společné správě lidstva, aby o ně pečovalo, svou prací ji ovládalo a těšilo se z jejích plodů (Srov. Gn 1,26-29.). Dobra stvoření jsou určena všemu lidskému pokolení. Nicméně země je rozdělena mezi lidi, aby byla zaručena bezpečnost jejich života, který je vystaven strádání a ohrožován násilím. Nabývání majetku je oprávněné, aby se zajistila svoboda a důstojnost osob, aby každý mohl uspokojit své základní potřeby a potřeby těch, za které nese odpovědnost. Majetek má umožňovat, aby se mezi lidmi projevila přirozená solidarita.\n"
        }, 
        {
            "chapter": 35, 
            "caption": "", 
            "refs": "", 
            "id": 2403, 
            "text": "<i>Právo na soukromé vlastnictví</i>, získané nebo přijaté oprávněně, neruší původní darování země celému lidstvu. <i>Všeobecné určení pozemských statků</i> zůstane prvotní, i když rozvoj obecného dobra vyžaduje respektování soukromého vlastnictví, práva na ně a na jeho užívání.\n"
        }, 
        {
            "chapter": 35, 
            "caption": "", 
            "refs": "307", 
            "id": 2404, 
            "text": "„Člověk, který užívá stvořených statků, se musí na věci právem držené dívat nejen jako na své, ale též jako na společné, a to v tom smyslu, aby mohly být nejen k jeho vlastnímu prospěchu, ale i k prospěchu druhých.“ (2. vatikánský koncil, GS 69.) Vlastnictví majetku dělá z toho, komu patří, správce Prozřetelnosti, který se má snažit, aby majetek přinášel užitek a aby se dělil o plody majetku s druhými, na prvním místě se svými nejbližšími.\n"
        }, 
        {
            "chapter": 35, 
            "caption": "", 
            "refs": "", 
            "id": 2405, 
            "text": "Výrobní statky — hmotné či nehmotné — jako pozemky nebo továrny, odborné znalosti nebo umění, vyžadují péči těch, kdo je vlastní, aby jejich výnosy prospívaly co největšímu počtu osob. Vlastníci užitkových a spotřebních statků jich mají užívat s umírněností a jejich nejlepší část vyhradit hostům, nemocným a chudým.\n"
        }, 
        {
            "chapter": 35, 
            "caption": "", 
            "refs": "1903", 
            "id": 2406, 
            "text": "<i>Státní moc</i> má právo a povinnost řídit oprávněné užívání práva na vlastnictví ve prospěch obecného dobra. (Srov. 2. vatikánský koncil, GS 71; Jan Pavel II., encyklika <i>Sollicitudo rei socialis</i>, 42; také encyklika <i><i>Centesimus annus</i></i>, 40; 48.)\n"
        }, 
        {
            "chapter": 35, 
            "caption": "<b>II. Úcta k osobám a jejich majetku</b>", 
            "refs": "1809,1807,1839", 
            "id": 2407, 
            "text": "Respektování lidské důstojnosti v hospodářských záležitostech vyžaduje praktické uplatňování ctnosti <i>mírnosti</i>, aby se krotilo lpění na věcech tohoto světa, a ctnosti <i>spravedlnosti</i>, aby bylo bližnímu podle práva dáváno to, co mu náleží; rovněž pak uskutečňování vzájemné lidské <i>solidarity</i>, a to podle zlatého pravidla a velkomyslnosti Pána, který „ačkoli bohatý, stal se pro nás chudým“, abychom „zbohatli z jeho chudoby“. (Srov. 2 Kor 8,9.)\n"
        }, 
        {
            "chapter": 35, 
            "caption": "RESPEKTOVÁNÍ MAJETKU DRUHÝCH", 
            "refs": "", 
            "id": 2408, 
            "text": "Sedmé přikázání zakazuje <i>krádež</i>, to je uchvácení cizího majetku proti rozumné vůli vlastníka. Není to krádež, dá-li se souhlas vlastníka předpokládat, nebo je-li jeho odmítnutí proti zdravému rozumu a všeobecnému určení statků. To je případ naléhavé a zřejmé nutnosti, v níž jediným prostředkem, jak uspokojit bezprostřední a základní potřeby (potrava, přístřeší, oděv ...), je mít k dispozici a užívat cizí majetek. (Srov. 2. vatikánský koncil, GS 69.)\n"
        }, 
        {
            "chapter": 35, 
            "caption": "", 
            "refs": "1867", 
            "id": 2409, 
            "text": "Každý způsob nespravedlivého odnětí nebo zadržování cizího majetku, i když to neodporuje ustanovením občanského zákona, je proti sedmému přikázání. Stejně tak vědomě si ponechávat vypůjčený majetek nebo nalezené předměty; dopouštět se obchodního podvodu (Srov. Dt 25,13-16.); platit nespravedlivé mzdy (Srov. Dt 24,14-15; Jak 5,4.); zvyšovat ceny a spekulovat přitom s nevědomostí nebo nouzí druhých. (Srov. Am 8,4-6.)</p><p><small>Rovněž jsou mravně nedovolené tyto skutky: spekulace, kterou se působí, aby se uměle měnilo hodnocení majetku s úmyslem z toho těžit na úkor druhých; korupce, jež ovlivňuje úsudek těch, kteří mají učinit rozhodnutí na základě práva; přivlastnění a soukromé užívání společenských zařízení nějakého podniku; špatně provedené práce; daňový podvod; falšování šeků a faktur; přehnané výdaje; mrhání. Úmyslně poškozovat soukromé nebo veřejné vlastnictví odporuje mravnímu zákonu a vyžaduje náhradu.</small>\n"
        }, 
        {
            "chapter": 35, 
            "caption": "", 
            "refs": "2101", 
            "id": 2410, 
            "text": "<i>Sliby</i> se mají dodržovat a <i>dohody</i> přesně zachovávat tou měrou, jakou je závazek mravně spravedlivý. Značná část hospodářského a společenského života závisí na hodnotě dohod (smluv) mezi fyzickými nebo právními osobami. Je to případ smluv obchodních, prodejních nebo nákupních, nájemních nebo pracovních smluv. Každý smlouva má být uzavírána a uplatňována s dobrým úmyslem.\n"
        }, 
        {
            "chapter": 35, 
            "caption": "", 
            "refs": "1807", 
            "id": 2411, 
            "text": "Smlouvy podléhající <i>směnné</i> (komutativní) <i>spravedlnosti</i>, která upravuje výměny mezi osobami a mezi institucemi při plném respektování jejich práv. Směnná spravedlnost přísně zavazuje; požaduje zachování vlastnických práv, zaplacení dluhů a splnění svobodně přijatých závazků. Bez směnné spravedlnosti je nemožná jakákoliv jiná forma spravedlnosti.</p><p><small>Je třeba rozlišovat <i>směnnou</i> spravedlnost a <i>zákonnou</i> spravedlnost, která se týká toho, co občan právem dluží společenství, a <i>distributivní</i> spravedlnost, která stanoví, co dluží společenství občanům podle jejich přínosu a jejich potřeb.</small>\n"
        }, 
        {
            "chapter": 35, 
            "caption": "", 
            "refs": "1459,2487", 
            "id": 2412, 
            "text": "Směnná spravedlnost vyžaduje <i>odčinění spáchané nespravedlnosti</i>, tj. navrátit vlastníkovi to, oč byl okraden.</p><p><small>Ježíš chválí Zachea pro jeho předsevzetí: „Jestliže jsem někoho o něco ošidil, nahradím mu to čtyřnásobně“ (Lk 19,8). Ti, kteří si přímo či nepřímo přivlastnili cizí majetek, jsou vázáni jej vrátit nebo, jestliže ta věc už neexistuje, vrátit odpovídající hodnotu v naturáliích nebo v penězích, jakož i nahradit plody a zisky, které by z ní vlastník právoplatně vytěžil. Stejným způsobem mají povinnost navrátit (věci) podle své odpovědnosti a získaného prospěchu všichni, kteří se nějakým způsobem podíleli na krádeži anebo kteří jí využili, protože o ní věděli, např. ti, kteří ji přikázali, podporovali nebo utajovali.</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2413, 
            "text": "Hry, kde rozhoduje náhoda (karty atd.), nebo <i>sázky</i> samy o sobě neodporují spravedlnosti. Stávají se mravně nepřijatelné, když někoho zbavují toho, co potřebuje, aby mohl krýt potřeby své nebo druhých. Herní vášeň se může stát těžkým otroctvím. Podvádět při sázkách nebo hrát falešně je těžký hřích, ledaže způsobená škoda je tak lehká, že ji ten, komu byla způsobena, nemůže rozumně považovat za značnou.\n"
        }, 
        {
            "chapter": 35, 
            "caption": "", 
            "refs": "2297", 
            "id": 2414, 
            "text": "Sedmé přikázání zakazuje skutky nebo akce, které z jakéhokoliv důvodu, sobeckého nebo ideologického, obchodního nebo totalitního, vedou k <i>zotročení lidských bytostí</i>, k zneuznávání jejich osobní důstojnosti, k jejich kupování, prodávání a vyměňování, jako by to bylo zboží. Udělat z lidí násilím užitkovou hodnotu nebo výdělečný zdroj je hřích proti jejich důstojnosti a jejich základním právům. Svatý Pavel přikázal křesťanskému pánu, aby přijal svého křesťanského otroka „ne už jako otroka, ale ...jako drahého bratra ...“ (Flm 16).\n"
        }, 
        {
            "chapter": 35, 
            "caption": "RESPEKTOVÁNÍ NEPORUŠENOSTI (INTEGRITY) STVOŘENÍ", 
            "refs": "226,358,378", 
            "id": 2415, 
            "text": "Sedmé přikázání vyžaduje úctu k neporušenosti stvoření. Zvířata, jakož i rostliny a neživé věci jsou přirozeně určeny k obecnému dobru minulého, současného i budoucího lidstva (Srov. Gn 1,28-31.). Užívání nerostných, rostlinných a živočišných zdrojů celého světa nelze oddělovat od mravních požadavků. Vláda nad neživými věcmi a nad jinými živými bytostmi, kterou dal Stvořitel člověku, není absolutní; musí být uvedena v soulad s péčí o kvalitu života bližního, včetně budoucích generací; vyžaduje náboženskou úctu k neporušenosti stvoření. (Srov. Jan Pavel II., encyklika <i>Centesimus annus</i>, 37-38.)\n"
        }, 
        {
            "chapter": 35, 
            "caption": "", 
            "refs": "344", 
            "id": 2416, 
            "text": "<i>Zvířata</i> jsou Boží tvorové. Bůh je zahrnuje svou starostlivou péčí (Srov. Mt 6,26.). Chválí ho a velebí ho už jen tím, že existují (Srov. Dan 3,79-81.). I lidé k nim mají být laskaví. Měli by si vzpomenout, s jakou něžností zacházeli se zvířaty svatí, jako sv. František z Assisi nebo sv. Filip Neri.\n"
        }, 
        {
            "chapter": 35, 
            "caption": "", 
            "refs": "2234", 
            "id": 2417, 
            "text": "Bůh odevzdal zvířata do správy tomu, kterého stvořil ke svému obrazu (Srov. Gn 2,19-20; 9,1-4.). Je tedy oprávněné používat zvířat k zajištění výživy nebo k výrobě oděvů. Mohou být ochočována, aby pomáhala člověku v jeho pracích i v jeho zábavách. Lékařské a vědecké pokusy na zvířatech jsou mravně přijatelné, zůstávají-li v rozumných mezích a přispívají-li k léčení nebo k záchraně lidských životů.\n"
        }, 
        {
            "chapter": 35, 
            "caption": "", 
            "refs": "2446", 
            "id": 2418, 
            "text": "Odporuje lidské důstojnosti nechávat zvířata zbytečně trpět a bezohledně nakládat s jejich životem. Stejně tak je nedůstojné člověka utrácet pro zvířata sumy peněz, které by měly být přednostně určeny ke zmírnění lidské bídy. Zvířata je možno mít rád, ale nemají být předmětem takové lásky, jaká náleží jen lidem.\n"
        }, 
        {
            "chapter": 35, 
            "caption": "<b>III. Sociální nauka církve</b>", 
            "refs": "1960,359", 
            "id": 2419, 
            "text": "„Křesťanské zjevení ... nás přivádí k hlubšímu pochopení zákonů společenského života.“ (2. vatikánský koncil, GS 23.) Církev dostává z evangelia plné zjevení pravdy o člověku. Když plní své poslání hlásat evangelium, dosvědčuje člověku jménem Krista jeho důstojnost a jeho povolání k meziosobnímu společenství; učí ho požadavkům spravedlnosti a míru, které jsou ve shodě s Boží moudrostí.\n"
        }, 
        {
            "chapter": 35, 
            "caption": "", 
            "refs": "2032,2246", 
            "id": 2420, 
            "text": "Církev posuzuje z mravního hlediska hospodářské a společenské záležitosti, „vyžadují-li to základní práva lidské osoby nebo spása duší“. (2. vatikánský koncil, GS 76.)<br>V řádu morálky má jiné poslání než politická moc: církev se zajímá o časné stránky obecného dobra, nakolik jsou zaměřeny na svrchované Dobro, náš poslední cíl. Snaží se oživovat správné postoje k pozemským statkům a ve společensko-hospodářských vztazích.\n"
        }, 
        {
            "chapter": 35, 
            "caption": "", 
            "refs": "", 
            "id": 2421, 
            "text": "Sociální nauka církve se vyvinula v devatenáctém století, v době, kdy bylo evangelium konfrontováno s moderní průmyslovou společností, s jejími novými strukturami ve výrobě spotřebního zboží, jejím novým pojetím společnosti, státu a autority, jejími novými formami práce a vlastnictví. Rozvoj církevní nauky v hospodářských a společenských záležitostech dosvědčuje trvalou hodnotu učení církve a zároveň pravý smysl její vždy živé a činorodé tradice. (Srov. Jan Pavel II., encyklika <i>Centesimus annus</i>, 3.)\n"
        }, 
        {
            "chapter": 35, 
            "caption": "", 
            "refs": "2044", 
            "id": 2422, 
            "text": "Sociální nauka církve tvoří celek učení církve, který se rozvětvuje tou mírou, v jaké církev podává výklad událostí v průběhu dějin ve světle celkového pojetí slova zjeveného Ježíšem Kristem a za přispění Ducha svatého (Srov. Jan Pavel II., encyklika <i><i>Sollicitudo rei socialis</i></i>, 1; 41.). Toto učení se stává tím přijatelnější pro lidi dobré vůle, čím více projevuje svou účinnost v jednání věřících.\n"
        }, 
        {
            "chapter": 35, 
            "caption": "", 
            "refs": "", 
            "id": 2423, 
            "text": "Sociální nauka církve předkládá zásady uvažování; formuluje měřítka pro posuzování, nabízí směrnice pro činnost:</p><p><small>Každý systém, jehož společenské vztahy by byly zcela určovány hospodářskými činiteli, je proti přirozenosti lidské osoby a jejího jednání. (Srov. Jan Pavel II., encyklika <i>Centesimus annus</i>, 24.)</small>\n"
        }, 
        {
            "chapter": 35, 
            "caption": "", 
            "refs": "2317", 
            "id": 2424, 
            "text": "Teorie, která dělá ze zisku výlučné pravidlo a poslední cíl hospodářské činnosti, je mravně nepřijatelná. Bezuzdná touha po penězích nemůže nepřinést své zvrácené důsledky. Je jednou z příčin četných konfliktů, které narušují sociální pořádek. (Srov. 2. vatikánský koncil, GS 63; Jan Pavel II., encyklika <i>Laborem exercens</i>, 7: také encyklika <i>Centesimus annus</i>, 35.)</p><p>Systém, který obětuje „základní práva jednotlivých osob a skupin kolektivní organizaci výroby\", odporuje důstojnosti člověka. (2. vatikánský koncil, GS 65.) Všechno, co snižuje osoby na pouhé nástroje zisku, zotročuje člověka, vede ke zbožňování peněz a přispívá k šíření ateismu. „Nemůžete sloužit Bohu i mamonu\" (Mt 6,24; Lk 16,13).\n"
        }, 
        {
            "chapter": 35, 
            "caption": "", 
            "refs": "676,1886", 
            "id": 2425, 
            "text": "Církev v moderním věku odmítla totalitní a bezbožecké ideologie spojené s „komunismem“ nebo „socialismem“. Z druhé strany také zavrhla v praxi „kapitalismu“ individualismus a svrchovaný primát tržního zákona nad lidskou prací (Srov. Jan Pavel II., encyklika <i>Centesimus annus</i> 10; 13; 44.). Řízení hospodářství pouze prostřednictvím centrálního plánování převrací společenské svazky v jejich základech; řízení prostřednictvím pouhého tržního zákona porušuje sociální spravedlnost, protože „existuje mnoho lidských potřeb, které nemají přístup na trh“. (Srov. Jan Pavel II., encyklika <i>Centesimus annus</i> 10; 13; 34.) Je nutné dávat přednost rozumnému usměrňování obchodu a hospodářského podnikání podle správné stupnice hodnot a vzhledem k obecnému blahu.\n"
        }, 
        {
            "chapter": 35, 
            "caption": "<b>IV. Hospodářská činnost a sociální spravedlnost</b>", 
            "refs": "1928", 
            "id": 2426, 
            "text": "Rozvoj hospodářské činnosti a zvýšení výroby jsou zaměřeny na uspokojení potřeb lidských bytostí. Hospodářský život nehledí jen na to, aby vzrůstala výroba zboží a aby se zvyšoval zisk nebo moc; je především zaměřena na službu osobám, na službu celému člověku a na službu celému lidskému společenství. Hospodářské podnikání, provozované podle svých vlastních metod, musí probíhat v rámci mravního řádu, v duchu sociální spravedlnosti, aby odpovídalo Božímu záměru s člověkem. (Srov. 2. vatikánský koncil, GS 64.)\n"
        }, 
        {
            "chapter": 35, 
            "caption": "", 
            "refs": "307,378,531", 
            "id": 2427, 
            "text": "<i>Lidská práce</i> pochází přímo od osob stvořených k Božímu obrazu a povolaných k tomu, aby pokračovaly společně a pro druhé v díle stvoření tím, že si podrobí zemi (Srov. Gn 1,28; 2. vatikánský koncil, GS 34; Jan Pavel II., encyklika <i>Centesimus annus</i>, 31.). Práce je tedy povinnost: „Kdo nechce pracovat, ať nejí“ (2 Sol 3,10)(Srov. 1 Sol 4,11.). Práce oslavuje dary Stvořitele a přijaté vlohy. Může být také výkupná. Tím, že člověk snáší tíživou námahu (Srov. Gn 3,14-19.) práce ve spojení s Ježíšem, nazaretským řemeslníkem a ukřižovaným na Kalvárii, v jistém smyslu spolupracuje s Božím Synem na díle vykoupení. Projevuje se jako Kristův učedník tím, že nese každodenní kříž v činnosti, k jejímuž vykonávání je povolán (Srov. Jan Pavel II., encyklika <i>Laborem exercens</i>, 27.). Práce může být prostředkem k posvěcení a k pronikání pozemských skutečností Kristovým duchem.\n"
        }, 
        {
            "chapter": 35, 
            "caption": "", 
            "refs": "2834,2185", 
            "id": 2428, 
            "text": "V práci člověk uplatňuje a realizuje část schopností vepsaných do své přirozenosti. Hlavní hodnota práce se týká člověka samého, který je jejím autorem i adresátem. Práce je pro člověka, a ne člověk pro práci. (Srov. Jan Pavel II., encyklika <i>Laborem exercens</i>, 6.)</p><p>Každý má mít možnost těžit z práce prostředky na vydržování vlastního života i svých rodinných příslušníků a sloužit lidskému společenství.\n"
        }, 
        {
            "chapter": 35, 
            "caption": "", 
            "refs": "", 
            "id": 2429, 
            "text": "Každý má <i>právo na hospodářské podnikání</i>; každý má právem používat svých vloh k tomu, aby přispěl k rozmnožení statků, z nichž by měli prospěch všichni, a aby mohl sklízet z vlastního úsilí spravedlivé plody. Musí dbát o to, aby se řídil směrnicemi vydanými právoplatnou autoritou ve prospěch ke společnému dobru. (Srov. Jan Pavel II., encyklika <i>Centesimus annus</i>, 32; 34.)\n"
        }, 
        {
            "chapter": 35, 
            "caption": "", 
            "refs": "", 
            "id": 2430, 
            "text": "<i>Hospodářský život</i> vyvolává rozmanité a často protichůdné zájmy; tím se i vysvětluje, že se vynořují pro něj příznačné konflikty (Srov. Jan Pavel II., encyklika <i>Laborem exercens</i>, 11.). Je třeba usilovat o urovnání takových konfliktů vyjednáváním, respektujícím práva a povinnosti každého společenského partnera: vedoucích podniků, představitelů dělníků, jako jsou např. odborové organizace, a případně veřejné moci.\n"
        }, 
        {
            "chapter": 35, 
            "caption": "", 
            "refs": "1908,1883", 
            "id": 2431, 
            "text": "<i>Odpovědnost státu</i>. Hospodářská činnost, zvláště v tržním hospodářství, „se nemůže odehrávat v institucionálním, právním a politickém vakuu. Naopak předpokládá jistotu ohledně individuální svobody a vlastnictví, jakož i stabilní měnu a výkonné veřejné služby. Hlavním úkolem státu proto je zaručovat tuto jistotu, aby se ten, kdo pracuje, mohl těšit z plodů své práce, a tudíž se cítil zavázán provést ji dobře a poctivě... Úkolem státu je kontrolovat a řídit dodržování lidských práv v hospodářské oblasti. Prvořadou odpovědnost v této oblasti však nenese stát, nýbrž jednotlivé skupiny a sdružení, na něž se společnost dělí“. (Jan Pavel II., encyklika <i>Centesimus annus</i>, 48.)\n"
        }, 
        {
            "chapter": 35, 
            "caption": "", 
            "refs": "2415", 
            "id": 2432, 
            "text": "<i>Lidé odpovědní za vedení podniků</i> mají vůči společnosti hospodářskou a ekologickou odpovědnost za své jednání (Jan Pavel II., encyklika <i>Centesimus annus</i>, 37.). Jsou povinni přihlížet k dobru osob, a ne pouze ke zvyšování <i>zisků</i>. Ty však jsou nutné. Umožňují uskutečňovat investice, které zabezpečují budoucnost podniků a zaměstnanost.\n"
        }, 
        {
            "chapter": 35, 
            "caption": "", 
            "refs": "", 
            "id": 2433, 
            "text": "<i>Přístup k práci</i> a k povolání musí být otevřen pro všechny, bez nespravedlivé diskriminace: mužům i ženám, zdravým i tělesně postiženým, vlastním občanům i přistěhovalcům (Srov. Jan Pavel II., encyklika <i>Laborem exercens</i>, 19; 22-23.). Společnost má podle okolností pomáhat občanům nacházet práci a zaměstnání. (Srov. Jan Pavel II., encyklika <i>Centesimus annus</i>, 48.)\n"
        }, 
        {
            "chapter": 35, 
            "caption": "", 
            "refs": "1867", 
            "id": 2434, 
            "text": "<i>Spravedlivá mzda</i> je oprávněný plod práce. Upírat ji anebo zadržovat může představovat velkou nespravedlnost (Srov. Lv 19,13; Dt 24,14-15; Jak 5,4.). Při stanovení přiměřené odměny se mají brát v úvahu jak potřeby, tak výkon každého jednotlivce. „Práce má být odměňována tak, aby se jednotlivci a jeho rodině dala možnost vést slušný život po stránce hmotné, společenské, kulturní a duchovní, s přihlédnutím k úkolům a k výkonnosti každého pracujícího i ke stavu podniku a k obecnému dobru (2. vatikánský koncil, GS 67.).“ K mravnímu ospravedlnění výše mzdy nestačí pouhá dohoda stran.\n"
        }, 
        {
            "chapter": 35, 
            "caption": "", 
            "refs": "", 
            "id": 2435, 
            "text": "<i>Stávka</i> je oprávněná, když se jako nevyhnutelný nebo víceméně nezbytný prostředek k dosažení přiměřeného užitku. Stává se mravně nepřijatelnou, je-li doprovázena násilnostmi nebo vytyčí-li se při ní cíle, které nesouvisejí přímo s pracovními podmínkami nebo odporují obecnému dobru.\n"
        }, 
        {
            "chapter": 35, 
            "caption": "", 
            "refs": "", 
            "id": 2436, 
            "text": "Je nespravedlivé neplatit ústavům sociálního pojištění <i>příspěvky</i> stanovené právoplatnou autoritou.</p><p>Být bez práce kvůli <i>nezaměstnanosti</i> je pro toho, kdo je tím postižen, téměř vždy urážkou jeho důstojnosti a ohrožením životní rovnováhy. Kromě škody, kterou je osobně postižen, z toho vyplývají četná nebezpečí pro jeho rodinu. (Srov. Jan Pavel II., encyklika <i>Laborem exercens</i>, 18.)\n"
        }, 
        {
            "chapter": 35, 
            "caption": "<b>V. Spravedlnost a solidarita mezi národy</b>", 
            "refs": "1938", 
            "id": 2437, 
            "text": "Nerovnost zdrojů a hospodářských prostředků je na mezinárodní úrovni taková, že vytváří opravdovou „propast“ mezi národy (Srov. Jan Pavel II., encyklika <i>Sollicitudo rei socialis</i>, 14.). Na jedné straně jsou ti, kteří vlastní a rozmnožují prostředky rozvoje, a na druhé straně jsou ti, kteří hromadí dluhy.\n"
        }, 
        {
            "chapter": 35, 
            "caption": "", 
            "refs": "1911,2315", 
            "id": 2438, 
            "text": "Různé příčiny náboženské, politické, hospodářské a finanční povahy dodávají „sociální otázce ... světový rozměr“ (Srov. Jan Pavel II., encyklika <i>Sollicitudo rei socialis</i>, 9.). Je nutná solidarita mezi národy, jejichž politiky jsou již navzájem závislé. A stává se ještě nezbytnější, když jde o to zastavit „zvrhlé mechanismy“, které překážejí rozvoji méně pokročilých národů (Srov. Jan Pavel II., encyklika <i>Sollicitudo rei socialis</i>, 17; též 45.). Protiprávní, ne-li lichvářské finanční systémy (Srov. Jan Pavel II., encyklika <i>Centesimus annus</i>, 35.), nespravedlivé obchodní vztahy mezi národy, závody ve zbrojení je třeba nahradit společným úsilím, jímž by se mobilizovaly zdroje k cílům mravního, kulturního a hospodářského rozvoje. „Je třeba nově definovat priority a hodnotové stupnice.“ (Srov. Jan Pavel II., encyklika <i>Centesimus annus</i>, 28.)\n"
        }, 
        {
            "chapter": 35, 
            "caption": "", 
            "refs": "", 
            "id": 2439, 
            "text": "<i>Bohaté národy</i> mají velkou mravní odpovědnost vůči těm národům, které si samy nemohou zajistit prostředky vlastního rozvoje nebo jim v tom bylo zabráněno následkem tragických dějinných událostí. Jde o povinnost solidarity a lásky; a také o povinnou spravedlnost, jestliže blahobyt bohatých národů pochází ze zdrojů, které nebyly spravedlivě placeny.\n"
        }, 
        {
            "chapter": 35, 
            "caption": "", 
            "refs": "", 
            "id": 2440, 
            "text": "<i>Přímá pomoc</i> je přiměřenou odpovědí na bezprostřední mimořádné potřeby, způsobené například přírodními pohromami, epidemiemi atd. Ta však nestačí napravit těžké škody vzešlé z ubohých poměrů ani trvale uspokojovat lidské potřeby. Je třeba též <i>reformovat</i> mezinárodní hospodářské a finanční <i>instituce</i>, aby mohly lépe podporovat spravedlivé vztahy k méně vyvinutým zemím (Srov. Jan Pavel II., encyklika <i>Sollicitudo rei socialis</i>, 16.). Je nutno podporovat úsilí chudých zemí, které usilují o svůj rozvoj a o své osvobození (Srov. Jan Pavel II., encyklika <i>Centesimus annus</i>, 26.). Tyto zásady je třeba uplatňovat zcela zvláštním způsobem v oblasti zemědělské práce. Zemědělci, zvláště ve třetím světě, tvoří převážnou část širokých vrstev chudých.\n"
        }, 
        {
            "chapter": 35, 
            "caption": "", 
            "refs": "1908", 
            "id": 2441, 
            "text": "Základem každého <i>úplného rozvoje lidské společnosti</i> je růst smyslu pro Boha a poznání sebe. Tehdy rozvoj rozmnožuje hmotné statky a dává je do služby člověka a jeho svobody. Omezuje bídu a hospodářské vykořisťování. Posiluje úctu ke kulturní svébytnosti a otevřenosti k transcendentnu (nadpřirozenu). (Srov. Jan Pavel II., encyklika <i>Sollicitudo rei socialis</i>, 32; také encyklika <i>Centesimus annus</i>, 51.)\n"
        }, 
        {
            "chapter": 35, 
            "caption": "", 
            "refs": "899", 
            "id": 2442, 
            "text": "Není věcí církevních pastýřů zasahovat přímo do politických záležitostí a do uspořádání společenského života. Tento úkol patří k povolání <i>věřících laiků</i>, kteří jednají z vlastního podnětu spolu se všemi svými spoluobčany. Sociální činnost může zahrnovat množství konkrétních cest; má mít ovšem vždy za cíl obecné dobro a má být v souladu s evangelijním poselstvím a s učením církve. Je záležitostí věřících laiků, aby „s křesťanskou horlivostí oživovali časné skutečnosti a ukazovali v nich, že jsou svědky a tvůrci pokoje a spravedlnosti“. (Jan Pavel II., encyklika <i>Sollicitudo rei socialis</i>, 47; srov. též 42.)\n"
        }, 
        {
            "chapter": 35, 
            "caption": "<b>VI. Láska k chudým</b>", 
            "refs": "786,525,544,853", 
            "id": 2443, 
            "text": "Bůh žehná těm, kteří pomáhají chudým, a kárá ty, kteří se o ně nezajímají: „Tomu, kdo tě prosí, dej a od toho, kdo si chce od tebe vypůjčit, se neodvracej“ (Mt 5,42). „Zadarmo jste dostali, zadarmo dávejte“ (Mt 10,8). Ježíš pozná své vyvolené právě podle toho, kolik vykonali pro chudé (Srov. Mt 25,31-36.). Když se „chudým hlásá radostná zvěst“ (Mt 11,5)(Srov. Lk 4,18.), je to znamení Kristovy přítomnosti.\n"
        }, 
        {
            "chapter": 35, 
            "caption": "", 
            "refs": "1716", 
            "id": 2444, 
            "text": "Láska církve k chudým „patří k jejím pevným tradicím“ (Jan Pavel II., encyklika <i>Centesimus annus</i>, 57.). Inspiruje se evangeliem blahoslavenství (Srov. Lk 6,20-22.), Ježíšovou chudobou (Srov. Mt 8,20.) a jeho laskavostí k chudým (Srov. Mk 12,41-44.). Láska k chudým je pro křesťana také jedním z motivů povinnosti pracovat, aby „mohl konat dobro a pomáhat těm, kdo trpí v nouzi“ (Srov. Ef 4,28.). Taková láska k chudým se netýká jen hmotné chudoby, nýbrž i četných forem kulturní a náboženské chudoby. (Srov. Jan Pavel II., encyklika <i>Centesimus annus</i>, 57.)\n"
        }, 
        {
            "chapter": 35, 
            "caption": "", 
            "refs": "2536,2547", 
            "id": 2445, 
            "text": "Láska k chudým je neslučitelná s nezřízenou láskou k bohatství a jeho sobeckému užívání:</p><p><small>„Nuže tedy, vy boháči, plačte a naříkejte nad strastmi, které na vás přijdou. Vaše bohaté zásoby hnijí a vaše šatstvo rozežírají moli. Vaše zlato a stříbro rezaví a ten rez bude svědčit proti vám a stráví vaše tělo jako oheň. Hromadili jste si majetek i v tyto poslední dny. Ale mzda, o kterou jste ošidili sekáče, kteří vám požali pole, ta mzda křičí a křik vašich ženců pronikl k sluchu Pána zástupů. Na zemi jste hýřili a oddávali se rozkoším, krmili jste se i tehdy, když už už nastávala řež. Odsoudili jste spravedlivého a připravili ho o život — a on se vám nebrání“ (Jak 5,1-6).</small>\n"
        }, 
        {
            "chapter": 35, 
            "caption": "", 
            "refs": "2402", 
            "id": 2446, 
            "text": "Svatý Jan Zlatoústý to důrazně připomíná: „Nedělit se s chudými o vlastní majetek, to je okrádat je a brát jim život. Majetek, který vlastníme, není náš, patří jim.“ (Sv. Jan Zlatoústý, <i>In Lazarum</i>, 2, 6: PG 48, 992D.) „Musí být především plněny požadavky spravedlnosti (2. vatikánský koncil, AA 8.), aby se jako dary lásky nenabízely věci, které mají být poskytnuty z titulu spravedlnosti.“</p><p><small>„Dáváme-li chudým nezbytné věci, nedáváme jim nějaký osobní dar, ale vracíme jim, co je jejich. Plníme spíše povinnost spravedlnosti než skutek lásky.“ (Sv. Řehoř Veliký, <i>Regula pastoralis</i>, 3, 21. 45.)</small>\n"
        }, 
        {
            "chapter": 35, 
            "caption": "", 
            "refs": "1460,1038,1969,1004", 
            "id": 2447, 
            "text": "<i>Skutky milosrdenství</i> jsou činy lásky, kterými pomáháme svému bližnímu v jeho tělesných nebo duchovních potřebách (Srov. Iz 58, 6-7; Žid 13,3.). Učit, radit, těšit, posilovat — to jsou skutky duchovního milosrdenství, stejně jako odpouštět a trpělivě vše snášet. Skutky tělesného milosrdenství spočívají obzvláště v tom, že dáváme najíst tomu, kdo má hlad, že hostíme toho, kdo nemá střechu nad hlavou, že odíváme toho, kdo nemá co na sebe, že navštěvujeme nemocné a vězněné, že pohřbíváme zesnulé (Srov. Mt 25,31-16.). Dávat almužnu chudým (Srov. Tob 4,5-11; Sir 17,18.) je mezi těmito skutky jedno z hlavních svědectví bratrské lásky; je to také úkon spravedlnosti, který se líbí Bohu (Srov. Mt 6,2-4.):</p><p><small>„Kdo má dvoje šaty, ať se rozdělí s tím, kdo nemá žádné. A kdo má něco k jídlu, ať jedná stejně“ (Lk 3,11). „Raději dejte to, co je v mísách, jako almužnu a pak vám bude všechno čisté“ (Lk 11,41). „Když bratr nebo sestra nebudou mít do čeho se obléci a budou mít nedostatek denní obživy, a někdo z vás jim řekne: ‘Tak s Pánem Bohem! Zahřejte se a najezte se’ — ale nedáte jim, co potřebují pro své tělo, co je (jim) to platné?“ (Jak 2,15-16). (Srov. 1 Jan 3,17.)</small>\n"
        }, 
        {
            "chapter": 35, 
            "caption": "", 
            "refs": "386,1586", 
            "id": 2448, 
            "text": "Ve svých rozmanitých formách — hmotná bída, nespravedlivý útlak, tělesné a duševní nemoci a konečně smrt — je <i>lidská bída</i> zřejmým znamením vrozeného stavu slabosti, v němž se člověk nachází po prvotním hříchu, a potřeby spásy. Právě tato bída přitáhla soucit Krista Spasitele, který ji chtěl vzít na sebe a ztotožnit se s nejmenšími mezi bratry. „A také proto jsou utlačovaní předmětem <i>přednostní lásky</i> církve, která od počátku navzdory nevěrnosti mnoha svých členů nepřestává usilovat o to, aby jim ulehčila, aby je bránila a osvobodila. Dělala to nesčetnými dobročinnými díly, která budou vždy a všude nezbytná.“ (Kongregace pro nauku víry, instr. <i>Libertatis conscientia</i>, 68.)\n"
        }, 
        {
            "chapter": 35, 
            "caption": "", 
            "refs": "1397,786", 
            "id": 2449, 
            "text": "Již ve Starém zákoně je celá řada různých právních opatření („milostivé léto“, zákaz půjčovat peníze na úrok a zadržovat zástavu, povinnost dávat desátek, platit mzdu nádeníkům každý den, právo paběrkovat a sbírat klásky) ve shodě s výzvou Deuteronomia: „Potřebný ze země nevymizí, proto ti přikazuji: Ve své zemi ochotně otvírej ruku svému utiskovanému a potřebnému bratru“ (Dt 15,11). Ježíš přijímá toto slovo za své: „Vždyť chudé máte mezi sebou vždycky, ale mne vždycky nemáte“ (Jan 12,8). Tím nezeslabuje rozhorlená slova dávných proroků: kupuji „nuzáky za stříbro, ubožáka za pár opánků …“ (Am 8,6), ale vybízí nás, abychom poznali, že je přítomen v chudých, kteří jsou jeho bratry. (Srov. Mt 25,40.)</p><p><small>Svatá Růžena z Limy, když ji jednoho dne její matka kárala, že přijímá do domu chudé a nemocné, bez váhání jí řekla: „Když sloužíme chudým a nemocným, sloužíme Ježíšovi. Nesmíme dopustit, aby chyběla pomoc našemu bližnímu, protože Ježíšovi sloužíme ve svých bratřích.“ (P. Hansen, <i>Vita mirabilis</i>, Louvain 1668.)</small>\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2450, 
            "text": "<em>„Nepokradeš“ (Dt 5,19). „Ani zloději, ani lakomci … ani lupiči nebudou mít v Božím království účast“ (1 Kor 6,10).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2451, 
            "text": "<em>Sedmé přikázání nařizuje spravedlnost a lásku ve správě pozemských statků a plodů lidské práce.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2452, 
            "text": "<em>Dobra stvoření jsou určena všemu lidskému pokolení. Právo na soukromé vlastnictví neruší všeobecné určení statků.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2453, 
            "text": "<em>Sedmé přikázání zakazuje krádež. Krádež je uchvácení cizího majetku proti rozumné vůli vlastníka.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2454, 
            "text": "<em>Jakýkoliv způsob nespravedlivého odnímání a užívání majetku druhého odporuje sedmému přikázání. Spáchaná nespravedlnost vyžaduje odčinění. Směnná (komutativní) spravedlnost vyžaduje navrácení toho, co bylo ukradeno.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2455, 
            "text": "<em>Mravní zákon zakazuje skutky, které z obchodních nebo totalitních důvodů vedou k zotročování lidí, k jejich kupování, prodávání a vyměňování, jako by to bylo zboží.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2456, 
            "text": "<em>Vládu, kterou dal Stvořitel člověku nad nerostnými, rostlinnými a živočišnými zdroji vesmíru, nelze oddělovat od respektování mravních závazků, včetně těch, které se týkají budoucích generací.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2457, 
            "text": "<em>Zvířata jsou svěřena člověku, který k nim má být laskavý. Zvířata mohou sloužit člověku k oprávněnému uspokojování jeho potřeb.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2458, 
            "text": "<em>Církev posuzuje hospodářské a společenské záležitosti, vyžadují-li to základní práva lidské osoby nebo spása duší. Zajímá se o časné stránky obecného blaha, nakolik jsou zaměřeny na svrchované Dobro, náš poslední cíl.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2459, 
            "text": "<em>Člověk sám o sobě je původcem, středem i cílem celého hospodářského života. Rozhodující bod sociální otázky je, aby se statků stvořených Bohem pro všechny dostalo skutečně všem podle spravedlnosti a v duchu lásky.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2460, 
            "text": "<em>Hlavní hodnota práce se týká samého člověka, který je jejím původcem a adresátem. Svou prací se člověk podílí na stvořitelském díle. Práce může být výkupná, koná-li se ve spojení s Kristem.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2461, 
            "text": "<em>Opravdový rozvoj je rozvoj celého člověka. Jde o to podporovat „tvůrčí schopnosti každého jednotlivce, rozvíjet jeho schopnost odpovědět na své poslání, a tím i na výzvu Boží v něm obsaženou“. (Jan Pavel II., encyklika <i>Centesimus annus</i>, 29.)</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2462, 
            "text": "<em>Almužna dávaná chudým je svědectvím bratrské lásky: je to také dílo spravedlnosti, které se líbí Bohu.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2463, 
            "text": "<em>Jak nepoznávat Lazara, hladového žebráka z podobenství (Srov. Lk 16,19-31.), v množství lidských bytostí bez chleba, bez střechy nad hlavou, bez ubytování? Jak neslyšet Ježíše: „Cokoliv jste neudělali pro jednoho z těchto nepatrných, ani pro mne jste neudělali“ (Mt 25,45)? „Nevydáš proti svému bližnímu křivé svědectví“ (Ex 20,16). „Slyšeli jste, že bylo řečeno předkům: ‘Nebudeš přísahat křivě, ale splníš Pánu své přísahy’“ (Mt 5,33).</em>\n"
        }, 
        {
            "chapter": 35, 
            "caption": "<b>8. ČLÁNEK</b><br>OSMÉ PŘIKÁZÁNÍ", 
            "refs": "", 
            "id": 2464, 
            "text": "„Nevydáš proti svému bližnímu křivé svědectví“ (Ex 20, 16).</p><p>„Slyšeli jste, že bylo řečeno předkům: ´Nebudeš přísahat křivě, ale splníš Pánu své přísahy´“ (Mt 5, 33).</p><p>Osmé přikázání zakazuje překrucovat pravdu ve vztazích k druhým. Tato mravní norma vyvěrá z povolání svatého lidu — být svědkem svého Boha, který je pravda a chce pravdu. Porušování pravdy vyjadřuje slovy nebo skutky odmítnutí úsilí o mravní poctivost: je vážnou nevěrností vůči Bohu a v tomto smyslu podrývá základy smlouvy.\n"
        }, 
        {
            "chapter": 35, 
            "caption": "<b>I. Žít v pravdě</b>", 
            "refs": "215", 
            "id": 2465, 
            "text": "Starý zákon dosvědčuje: <i>Bůh je pramenem každé pravdy</i> (Srov. Př 8,7; 2 Sam 7,28.). Jeho slovo je pravda (Srov. Ž 119,142.). Jeho zákon je pravda. „Od pokolení do pokolení je tvá věrnost“ (Ž 119,90)(Srov. Lk 1,50.). Protože Bůh je pravdomluvný, „věrný“ (Řím 3,4), jsou členové jeho lidu voláni k životu v pravdě. (Srov. Ž 119,30.)\n"
        }, 
        {
            "chapter": 35, 
            "caption": "", 
            "refs": "2153", 
            "id": 2466, 
            "text": "Boží pravda se zjevila v Ježíši Kristu, který je „plný milosti a pravdy“ (Jan 1,14). On je „světlo světa“ (Jan 8,12), <i>on je Pravda</i> (Srov. Jan 14,6.). „Každý, kdo v něho věří, nezůstává v temnotě“ (Jan 12,46). Ježíšův učedník zůstává věrný jeho slovu, aby poznal pravdu, která ho osvobodí (Srov. Jan 8,31-32.) a posvětí (Srov. Jan 17,17.). Následovat Ježíše znamená žít v „Duchu pravdy“ (Jan 14,17), kterého Otec posílá v jeho jménu (Srov. Jan 14,26.) a který „uvede do celé pravdy“ (Jan 16,13). Své učedníky Ježíš učí bezvýhradné lásce k pravdě: „Vaše řeč ať je: ano, ano – ne, ne“ (Mt 5,3).\n"
        }, 
        {
            "chapter": 35, 
            "caption": "", 
            "refs": "2104", 
            "id": 2467, 
            "text": "Člověk od přirozenosti touží po pravdě. Má povinnost ji ctít a dosvědčovat: „Všichni lidé, protože jsou osoby – …jsou v souladu se svou důstojností vlastní přirozeností pobádáni a zároveň i mravně zavázáni hledat pravdu, především náboženskou. Jsou též vázáni přidržet se poznané pravdy a podle jejích požadavků zařídit celý svůj život.“ (2. vatikánský koncil, DH 2.)\n"
        }, 
        {
            "chapter": 35, 
            "caption": "", 
            "refs": "1458", 
            "id": 2468, 
            "text": "Pravda jako správnost jednání a lidské řeči se nazývá <i>pravdivost</i>, upřímnost nebo přímost. Pravda neboli pravdivost je ctnost, která spočívá v tom, že se projevujeme pravdivě ve svých skutcích, říkáme pravdu svými slovy a varujeme se přitom dvojakosti, přetvářky a pokrytectví.\n"
        }, 
        {
            "chapter": 35, 
            "caption": "", 
            "refs": "1807", 
            "id": 2469, 
            "text": "„Nebylo by možné lidské soužití, kdyby si lidé navzájem nedůvěřovali, totiž kdyby si navzájem neříkali pravdu.“ (Sv. Tomáš Akvinský, <i><i>Summa theologiae</i></i>, II-II, 109, 3, ad 1.) Ctnost pravdivosti dává spravedlivě druhému, co mu patří. Pravdivost respektuje správnou rovnováhu mezi tím, co má být sděleno, a tajemstvím, jež má být zachováno: vyžaduje čestnost a diskrétnost. Kvůli spravedlnosti „má člověk druhému sdělit pravdu“. (Sv. Tomáš Akvinský, <i><i>Summa theologiae</i></i>, II-II, 109, 3.)\n"
        }, 
        {
            "chapter": 35, 
            "caption": "", 
            "refs": "", 
            "id": 2470, 
            "text": "Kristův učedník přijímá „život v pravdě“, což znamená vést prostý život podle Pánova příkladu a zůstávat v jeho pravdě. „Když tvrdíme, že máme s ním společenství, ale přitom žijeme ve tmě, lžeme a naše jednání není ve shodě s pravdou“ (1 Jan 1,16).\n"
        }, 
        {
            "chapter": 35, 
            "caption": "<b>II. „Vydat svědectví pravdě\"</b>", 
            "refs": "1816", 
            "id": 2471, 
            "text": "Kristus před Pilátem prohlašuje, že „přišel proto na svět, aby vydal svědectví pravdě“ (Jan 18,37). Křesťan se nesmí stydět „veřejně vyznávat našeho Pána“ (2 Tim 1,8). V situacích, ve kterých se po křesťanu žádá, aby dosvědčil svou víru, má povinnost ji jednoznačně vyznat, jak to učinil svatý Pavel před svými soudci. Věřící si má vždycky zachovat čisté svědomí před Bohem i před lidmi.\n"
        }, 
        {
            "chapter": 35, 
            "caption": "", 
            "refs": "863,905,1807", 
            "id": 2472, 
            "text": "Povinnost křesťanů účastnit se života církve je má k tomu, aby jednali jako <i>svědkové evangelia</i> a závazků, které z toho vyplývají. Takové svědectví je předáváním víry slovem i skutkem. Svědectví je úkonem spravedlnosti, který potvrzuje pravdu nebo ji dává poznat. (Srov. Mt 18,16.)</p><p><small>„Všichni věřící kdekoli žijící jsou totiž povinni příkladem svého života i svědectvím svého slova dávat viditelně najevo nového člověka, kterého křtem oblékli, i moc Ducha svatého, který je posílil biřmováním.“ (2. vatikánský koncil, AG 11.)</small>\n"
        }, 
        {
            "chapter": 35, 
            "caption": "", 
            "refs": "852,1808,1258", 
            "id": 2473, 
            "text": "<i>Mučednictví</i> je nejvyšší svědectví vydané pravdě víry; znamená svědectví, které sahá až k smrti. Mučedník vydává svědectví o zemřelém a zmrtvýchvstalém Kristu, s nímž je spojen láskou. Vydává svědectví o pravdě víry a křesťanském učení. Podstupuje smrt skutkem statečnosti. „Dovolte, abych se stal potravou šelem. Jen tak mi bude dopřáno dosáhnout Boha.“ (Sv. Ignác Antiochijský, <i>Epistula ad Romanos</i>, 4, 1.)\n"
        }, 
        {
            "chapter": 35, 
            "caption": "", 
            "refs": "1011", 
            "id": 2474, 
            "text": "Církev s velkou péčí sebrala vzpomínky na ty, kteří šli až do krajnosti, aby dosvědčili svou víru. Jde o akta mučedníků, která tvoří archivy pravdy psané krvavými písmeny.</p><p><small>„Nebudou mi k ničemu všechny půvaby země ani pozemská království; pro mne je lepší, abych zemřel, abych se spojil s Ježíšem Kristem, než abych byl králem až do končin země. Hledám toho, který za nás zemřel. Jeho chci, který pro nás vstal z mrtvých. Blíží se chvíle mého zrození...“ (Sv. Ignác Antiochijský, <i>Epistula ad Romanos</i>, 6,1.)</small></p><p><small>„Velebím tě, žes mě považoval za hodného tohoto dne a této hodiny, abych byl připočten mezi tvé mučedníky. Tys dodržel svůj slib, Bože věrnosti a pravdy. Za tuto milost a za všechny věci tě chválím, velebím tě, vzdávám ti slávu skrze Ježíše Krista, věčného a všemohoucího kněze, tvého přemilého Syna. Skrze něho, který žije a kraluje s Tebou a Duchem svatým, buď sláva Tobě nyní a na věky věků. Amen.“ (Sv. Polykarp, <i>Martyrium Polycarpi</i>, 14,2-3.)</small>\n"
        }, 
        {
            "chapter": 35, 
            "caption": "<b>III. Porušování pravdy</b>", 
            "refs": "", 
            "id": 2475, 
            "text": "Kristovi učedníci oblékli „člověka nového, který je stvořen podle Božího vzoru jako skutečně spravedlivý a svatý“ (Ef 4,24). Zanechali lži (Srov. Ef 4,25.) a je třeba, aby odložili „všechno, co je špatné, každou neupřímnost, přetvářku, závist a všechno pomlouvání“ (1 Petr 2,1).\n"
        }, 
        {
            "chapter": 35, 
            "caption": "", 
            "refs": "2152", 
            "id": 2476, 
            "text": "<i>Křivé svědectví a křivá přísaha</i>. Tvrzení odporující pravdě, pronesené veřejně, nabývá zvláštní závažnosti. Je-li proneseno před soudem, stává se křivým svědectvím (Srov. Př 19,9.). Je-li učiněno pod přísahou, je to křivá přísaha. Takové způsoby jednání přispívají buď k odsouzení nevinného, nebo k osvobození viníka, nebo ke zvýšení trestu uloženého obviněnému (Srov. Př 18,5.). Vážně ohrožují právo a spravedlnost rozsudku vyneseného soudci.\n"
        }, 
        {
            "chapter": 35, 
            "caption": "", 
            "refs": "", 
            "id": 2477, 
            "text": "<i>Respektování dobré pověsti</i> osob činí nedovoleným každé chování a každé slovo, jež může způsobit nespravedlivou škodu (Srov. CIC, kán. 220.). Stává se vinným:<br>— <i>opovážlivým úsudkem</i> ten, kdo, byť i mlčky, připustí jako pravdivou nějakou mravní vinu u bližního bez dostatečného důkazu;<br>— <i>nactiutrháním</i> ten, kdo bez objektivně platného důvodu odhalí chyby a prohřešky druhým osobám, které je neznají (Srov. Sir 21.28.);<br>— <i>pomluvou</i> ten, kdo tvrzeními odporujícími pravdě škodí dobré pověsti druhých a dává příležitost k mylným úsudkům o nich.\n"
        }, 
        {
            "chapter": 35, 
            "caption": "", 
            "refs": "", 
            "id": 2478, 
            "text": "Každý se má, pokud je to možné, snažit myšlenky, slova i jednání svého bližního vysvětlovat příznivě, aby se vyhnul opovážlivému úsudku.</p><p><small>„Každý dobrý křesťan musí být ochotnější vyložit si výrok bližního v dobrém, než ho odsoudit; a nemůžeme-li ho dobře vyložit, ať se bližního zeptá, jak on sám tomu výroku rozumí, a rozumí-li mu špatně, ať bližního s láskou opraví; a nestačí-li to, ať hledá všechny vhodné prostředky, aby se druhý, když tomu dobře porozumí, zachránil.“ (Sv. Ignác z Loyoly, Duchovní cvičení, 22.)</small>\n"
        }, 
        {
            "chapter": 35, 
            "caption": "", 
            "refs": "1753", 
            "id": 2479, 
            "text": "Nactiutrhání a pomluva ničí <i>dobrou pověst</i> a <i>čest bližního</i>. Nuže, čest je společenské svědectví vzdávané lidské důstojnosti a každý má přirozené právo na čest svého jména, na svou dobrou pověst a na úctu. Proto nactiutrhání a pomluva urážejí ctnost spravedlnosti a lásky.\n"
        }, 
        {
            "chapter": 35, 
            "caption": "", 
            "refs": "", 
            "id": 2480, 
            "text": "Je třeba se vyhnout jakémukoliv slovu nebo chování, které <i>lichocením, pochlebnictvím nebo přitakáváním</i> druhé povzbuzuje nebo utvrzuje v jejich špatných skutcích a v jejich zvráceném chování. Lichocení je těžké provinění, podporuje-li neřesti nebo těžké hříchy. Touha, být užitečným nebo přátelství neospravedlňují dvojakost v řeči. Lichocení je všední hřích, když se rodí z touhy být milý, vyhnout se nějakému zlu, čelit nějaké nutnosti, dosáhnout dovolených výhod.\n"
        }, 
        {
            "chapter": 35, 
            "caption": "", 
            "refs": "", 
            "id": 2481, 
            "text": "<i>Přehánění</i> nebo vychloubání je proviněním proti pravdě. To platí také pro <i>ironii</i>, která se snaží znevážit někoho tím, že zlovolně zesměšňuje některý rys jeho chování.\n"
        }, 
        {
            "chapter": 35, 
            "caption": "", 
            "refs": "392", 
            "id": 2482, 
            "text": "„<i>Lež</i> spočívá v tom, že člověk říká nepravdu s úmyslem oklamat.“ (Sv. Augustin, <i>De mendacio</i>, 4, 5: PL 40, 491.) Pán pranýřuje lež jakožto dílo satana: „Váš otec je ďábel ... není v něm pravda. Když mluví lež, mluví z toho, co je mu vlastní, protože je lhář a otec lži“ (Jan 8,44).\n"
        }, 
        {
            "chapter": 35, 
            "caption": "", 
            "refs": "", 
            "id": 2483, 
            "text": "Lež je nejotevřenější urážka pravdy. Lhát znamená mluvit nebo jednat proti pravdě, aby byl někdo uveden do omylu. Lež tím, že narušuje vztah člověka k pravdě a k bližnímu, škodí zároveň základnímu vztahu člověka a jeho slova k Bohu.\n"
        }, 
        {
            "chapter": 35, 
            "caption": "", 
            "refs": "1750", 
            "id": 2484, 
            "text": "<i>Závažnost</i> lži se měří podle pravdy, kterou zkresluje, podle okolností, úmyslů lháře, podle škod způsobených těm, kteří jsou jejími oběťmi. Lež sama o sobě je pouze všedním hříchem, stává se však smrtelným, když těžce poškozuje ctnost spravedlnosti a lásky.\n"
        }, 
        {
            "chapter": 35, 
            "caption": "", 
            "refs": "1756", 
            "id": 2485, 
            "text": "Lež je třeba odsoudit pro její povahu. Je znevážením slova, jehož funkcí je sdělovat jiným poznanou pravdu. Vědomý úmysl uvést bližního do omylu tvrzeními odporujícími pravdě je provinění proti spravedlnosti a lásce. Provinění je větší, když úmysl oklamat je spojen s nebezpečím, že bude mít pro ty, kteří jsou odvráceni od pravdy, zhoubné následky.\n"
        }, 
        {
            "chapter": 35, 
            "caption": "", 
            "refs": "1607", 
            "id": 2486, 
            "text": "Lež (protože je porušením ctnosti pravdomluvnosti) je skutečným násilím spáchaným na bližním. Zasahuje ho v jeho schopnosti poznávat, což je podmínkou každého úsudku a každého rozhodnutí. Má v sobě zárodek duchovní rozpolcenosti a všeho zla, které z ní pochází. Lež je škodlivá pro každou společnost; podrývá důvěru mezi lidmi a zpřetrhává společenské vztahy.\n"
        }, 
        {
            "chapter": 35, 
            "caption": "", 
            "refs": "1459,2412", 
            "id": 2487, 
            "text": "Každé provinění spáchané proti spravedlnosti a pravdě ukládá <i>povinnost odčinění</i>, i když bylo viníkovi odpuštěno. Není-li možné odčinit vinu veřejně, je třeba učinit tak v soukromí. Není-li možné odškodnit toho, kdo škodu utrpěl, přímo, je třeba dát mu zadostiučinění ve jménu lásky morálně. Tato povinnost odčinění se týká i provinění proti dobré pověsti druhého. Mravní a leckdy hmotná náhrada má být přiměřená škodě, která byla způsobena. Je to povinnost svědomí.\n"
        }, 
        {
            "chapter": 35, 
            "caption": "<b>IV. Úcta k pravdě</b>", 
            "refs": "1740", 
            "id": 2488, 
            "text": "<i>Právo na sdělení</i> pravdy není bezpodmínečné. Každý má přizpůsobit svůj život evangelijnímu přikázání bratrské lásky. To vyžaduje, aby se v konkrétních situacích zvážilo, zda je vhodné či ne odhalit pravdu tomu, kdo se na ni táže.\n"
        }, 
        {
            "chapter": 35, 
            "caption": "", 
            "refs": "2284", 
            "id": 2489, 
            "text": "Láska a úcta k pravdě vybízí dát odpověď na každou <i>žádost o informaci nebo sdělení</i>. Dobro a bezpečnost druhého, respektování soukromého života, obecné dobro jsou dostatečné důvody, aby se zamlčelo to, co nemá být známo, anebo aby se použilo rozvážného způsobu řeči. Povinnost vyvarovat se pohoršení často vyžaduje přísnou diskrétnost. Nikdo není povinen vyjevit pravdu tomu, kdo nemá právo ji znát. (Srov. Sir 27,17; Př 25,9-10.)\n"
        }, 
        {
            "chapter": 35, 
            "caption": "", 
            "refs": "1467", 
            "id": 2490, 
            "text": "<i>Zpovědní tajemství</i> je posvátné a nesmí být pod žádnou záminkou porušeno. „Svátostné zpovědní tajemství je neporušitelné; proto nesmí zpovědník nic vyzradit na kajícníka ani slovem, ani žádným jiným způsobem a z žádného důvodu.“ (CIC, kán. 983, 1.)\n"
        }, 
        {
            "chapter": 35, 
            "caption": "", 
            "refs": "", 
            "id": 2491, 
            "text": "<i>Služební tajemství</i> — kterým jsou vázáni například politikové, vojáci, lékaři, právníci — nebo nedůvěrná sdělení, učiněná pod pečetí tajemství, musí být uchovávána, kromě výjimečných případů, v nichž by dodržení tajemství mělo tomu, kdo je svěřuje, komu bylo svěřeno nebo třetím osobám způsobit velmi těžké škody, kterým lze zabránit pouze vyzrazením pravdy. Soukromé informace, škodlivé druhým, nemají být rozšiřovány bez přiměřeně vážného důvodu, i když nebyly svěřeny pod pečetí tajemství.\n"
        }, 
        {
            "chapter": 35, 
            "caption": "", 
            "refs": "2522", 
            "id": 2492, 
            "text": "Každý má dodržovat spravedlivou zdrženlivost ohledně soukromého života jiných osob. Odpovědní vedoucí hromadných sdělovacích prostředků mají dodržovat správnou rovnováhu mezi požadavky obecného dobra a respektováním práv jednotlivců. Zveřejňování informací ze soukromého života osob angažovaných v politické nebo veřejné činnosti je nutno odsoudit potud, pokud porušuje soukromí a svobodu těchto osob.\n"
        }, 
        {
            "chapter": 35, 
            "caption": "<b>V. Užívání hromadných sdělovacích prostředků</b>", 
            "refs": "", 
            "id": 2493, 
            "text": "V současné společnosti mají hromadné sdělovací prostředky zvlášť důležitou úlohu v informovanosti, kulturním rozvoji a ve výchově. Tato úloha vzrůstá důsledkem technického pokroku, rozsahu a rozmanitosti vysílaných zpráv, vlivu na veřejné mínění.\n"
        }, 
        {
            "chapter": 35, 
            "caption": "", 
            "refs": "1906", 
            "id": 2494, 
            "text": "Informace hromadných sdělovacích prostředků slouží obecnému dobru (Srov. 2. vatikánský koncil, IM 11.). Společnost má právo na informaci zakládající se na pravdě, na svobodě, spravedlnosti a solidaritě:</p><p><small>„Správné uplatňování tohoto práva však vyžaduje, aby sdělení měla vždy pravdivý obsah a aby při zachování spravedlnosti a lásky byla úplná. Kromě toho jeho forma musí být mravně nezávadná, to znamená, že při šíření zpráv musí dbát mravních norem a i důstojnosti člověka.“ (2. vatikánský koncil, IM 5.)</small>\n"
        }, 
        {
            "chapter": 35, 
            "caption": "", 
            "refs": "906", 
            "id": 2495, 
            "text": "„Je nutné, aby všichni členové společnosti plnili i v této oblasti své závazky vůči spravedlnosti a lásce a snažili se vytvářet a rozlišovat správné veřejné mínění také pomocí těchto prostředků.“ (2. vatikánský koncil, IM 8.) Solidarita se jeví jako důsledek pravdivého a správného sdělování informací, volného proudění myšlenek, které mají napomáhat k poznání a respektování druhých.\n"
        }, 
        {
            "chapter": 35, 
            "caption": "", 
            "refs": "2525", 
            "id": 2496, 
            "text": "Prostředky společenského sdělování (zvláště hromadné sdělovací prostředky) mohou zavinit jistou pasivitu u svých příjemců, takže se z nich stanou málo bdělí spotřebitelé zpráv nebo podívaných. Ve vztahu k hromadným sdělovacím prostředkům si jejich uživatelé mají uložit umírněnost a kázeň. Mají povinnost vypěstovat si jasné a správné svědomí, aby dokázali snáze odolávat špatným vlivům.\n"
        }, 
        {
            "chapter": 35, 
            "caption": "", 
            "refs": "", 
            "id": 2497, 
            "text": "Odpovědní představitelé tisku mají při šíření informací právě z titulu svého povolání povinnost sloužit pravdě a neporušovat lásku. Se stejnou péčí ať usilují, aby respektovali povahu faktů a meze kritického posuzování osob. Musí se vyvarovat toho, aby neupadli do utrhačnosti.\n"
        }, 
        {
            "chapter": 35, 
            "caption": "", 
            "refs": "2237,2286", 
            "id": 2498, 
            "text": "„<i>Veřejná moc</i> má ... zvláštní povinnosti se zřetelem k obecnému dobru ... má úkol bránit a zabezpečovat v rámci své kompetence pravdivou a spravedlivou svobodu informací ...“ „Vydáváním zákonů a jejich bedlivým prováděním“ se má veřejná moc postarat, „aby ze zneužívání těchto prostředků nevznikaly vážné škody pro veřejnou mravnost a společenský pokrok“ (2. vatikánský koncil, IM 12.). Veřejná moc má potrestat porušení práv každého člověka na dobrou pověst a na tajemství soukromého života. Včas a poctivě má podávat informace týkající se obecných záležitostí nebo dávající odpověď na oprávněné zneklidnění obyvatelstva. Ničím nelze ospravedlnit, když hromadné sdělovací prostředky šíří falešné informace za účelem manipulace veřejného mínění. Takovými zásahy se nesmí napadat svoboda jednotlivců a skupin.\n"
        }, 
        {
            "chapter": 35, 
            "caption": "", 
            "refs": "1903", 
            "id": 2499, 
            "text": "Morálka pranýřuje metlu totalitních států, které systematicky falšují pravdu, vykonávají pomocí sdělovacích prostředků politickou nadvládu nad veřejným míněním, „manipulují“ obžalované i svědky při veřejných procesech a domnívají se, že upevní svůj despotismus tím, že udusí a potlačí všechno, co považují za „názorové zločiny“.\n"
        }, 
        {
            "chapter": 35, 
            "caption": "<b>VI. Pravda, krása a posvátné umění</b>", 
            "refs": "1804,341,2129", 
            "id": 2500, 
            "text": "Konání dobra je provázeno nezaslouženou duchovní radostí a mravní krásou. Stejně tak je pravda spojena s radostí a jasem duchovní krásy. Pravda je krásná sama od sebe. Pravda slova je racionální vyjádření poznání stvořené i nestvořené skutečnosti a člověk obdařený rozumem ji potřebuje. Pravda však může nacházet také jiné doplňující formy lidského vyjádření, především tehdy, když jde o to sdělit, co je v ní nevyslovitelné: hlubiny lidského srdce, povznesení duše, tajemství Boha. Ještě předtím, než se Bůh zjevil člověku prostřednictvím slov pravdy, zjevil se mu všeobecnou řečí stvoření, dílem svého slova a své moudrosti: řád a soulad vesmíru, který dokáže objevit jak dítě, tak vědec, velikost a krása tvorů dávají analogicky poznat Tvůrce (Srov. Mdr 13,5.), „vždyť je stvořil sám původce krásy“ (Mdr 13,3). </p><p><small>„Moudrost je výdech Boží moci, čirý výron slávy Všemohoucího, protože nic poskvrněného se do ní nedostane, neboť je odlesk věčného světla, neposkvrněné zrcadlo Boží činnosti a obraz jeho dobroty“ (Mdr 7,25-26). „Ona je totiž krásnější nad slunce a nad všechna seskupení hvězd, srovnána se světlem vítězí nad ním, neboť po světle následuje noc, ale zlo nic nezmůže proti moudrosti“ (Mdr 7,29-30). „Zamiloval jsem se do její krásy“ (Mdr 8,2).</small>\n"
        }, 
        {
            "chapter": 35, 
            "caption": "", 
            "refs": "339", 
            "id": 2501, 
            "text": "Člověk „stvořený k Božímu obrazu“ (Srov. Gn 1,26.) vyjadřuje pravdu svého vztahu k Bohu Stvořiteli také prostřednictvím krásy svých uměleckých děl. Umění je totiž vpravdě lidský způsob vyjádření. Přesahuje snahu uspokojit životní potřeby, společnou všem živým tvorům, je niterním bohatstvím člověka. Umění, plod nadání, darovaného Stvořitelem, a lidského úsilí je formou praktické moudrosti, která spojuje poznání a dovednost (Srov. Mdr 7,16-17.) k tomu, aby pravdě nějaké skutečnosti dala formu vyjádřenou v řeči přístupné zraku nebo sluchu. Tím zahrnuje umění určitou podobnost s činnosti Boha ve stvoření, a to v té míře, v jaké se inspiruje pravdou skutečnosti a láskou. Umění jako každá jiná lidská činnost nemá v sobě svůj absolutní cíl, ale je zaměřeno k poslednímu cíli člověka, kterým je také zušlechťováno. (Srov. Pius XII., promluva 24. prosince 1955 a promluva 3. září 1950.)\n"
        }, 
        {
            "chapter": 35, 
            "caption": "", 
            "refs": "1156-1162", 
            "id": 2502, 
            "text": "<i>Posvátné umění</i> je pravdivé a krásné, když svou formou odpovídá svému vlastnímu poslání“ ve víře a v klanění odhalovat a oslavovat transcendentní tajemství Boha, svrchovanou neviditelnou krásu pravdy a lásky, která se zjevila v Kristu, „odleskem božské slávy a výrazné podobě jeho podstaty“ (Žid 1,3), v němž „přebývá celá plnost božství“ (Kol 2,9); odhalovat a oslavovat duchovní krásu, která se zrcadlí v nejsvětější Panně, Matce Boží, v andělech a svatých. Pravé posvátné umění vede člověka ke klanění, k modlitbě a k lásce Boha Stvořitele a Spasitele, jenž je svatý a posvětitel.\n"
        }, 
        {
            "chapter": 35, 
            "caption": "", 
            "refs": "", 
            "id": 2503, 
            "text": "Proto mají biskupové pečovat, osobně nebo skrze své zástupce, o to, aby podporovali posvátné umění, starobylé i moderní, ve všech jeho formách. Se stejnou náboženskou horlivostí se mají snažit vymýtit z liturgie a bohoslužebných budov všechno, co není ve shodě s pravdou víry a ryzí krásou <i>posvátného</i> umění. (Srov. 2. vatikánský koncil, SC 122-127.)\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2504, 
            "text": "<em>„Nevydáš proti svému bližnímu křivé svědectví“ (Ex 20,16). Kristovi učedníci oblékli „nového člověka, který je stvořen podle Božího vzoru jako skutečně spravedlivý a svatý“ (Ef 4,24).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2505, 
            "text": "<em>Pravda neboli pravdivost je ctnost, která spočívá v tom, že se projevujeme pravdivě ve svých skutcích, říkáme pravdu svými slovy a varujeme se přitom dvojakosti, přetvářky a pokrytectví.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2506, 
            "text": "<em>Pravda neboli pravdivost je ctnost, která spočívá v tom, že se projevujeme pravdivě ve svých skutcích, říkáme pravdu svými slovy a varujeme se přitom dvojakosti, přetvářky a pokrytectví.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2507, 
            "text": "<em>Úcta k dobrému jménu a cti osob zakazuje každé nactiutrhačné nebo pomlouvačné chování či slovo.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2508, 
            "text": "<em>Lež spočívá v tom, že člověk říká nepravdu s úmyslem oklamat bližního.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2509, 
            "text": "<em>Provinění spáchané proti pravdě vyžaduje odčinění.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2510, 
            "text": "<em>„Zlaté pravidlo“ pomáhá v konkrétních situacích rozlišit, zda je či není vhodné sdělit pravdu tomu, kdo se na ni ptá.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2511, 
            "text": "<em>„Svátostné zpovědní tajemství je neporušitelné.“ (CIC, kán. 983,1.) Služební tajemství je nutno dodržovat. Důvěrná sdělení, která mohou druhým škodit, se nemění rozšiřovat.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2512, 
            "text": "<em>Společnost má právo na informace zakládající se na pravdě, svobodě, spravedlnosti. Je vhodné ukládat si při užívání hromadných sdělovacích prostředků umírněnost a kázeň.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2513, 
            "text": "<em>Krásná umění, ale především posvátné umění, „jsou svou povahou zaměřena k nekonečné Boží kráse, která se má alespoň nějak zračit v dílech lidských. Jsou tím spíše zasvěcena rozmnožování Boží chvály a slávy, když si nekladou jiný cíl, než co nejvíce přispět k pozvednutí lidských myslí k Bohu.“ (2. vatikánský koncil, SC 122. )</em>\n"
        }, 
        {
            "chapter": 35, 
            "caption": "<b>9. ČLÁNEK</b><br>DEVÁTÉ PŘIKÁZÁNÍ", 
            "refs": "377,400", 
            "id": 2514, 
            "text": "„Nebudeš dychtit po domě svého bližního. Nebudeš dychtit po ženě svého bližního ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu“ (Ex 20,17).</p><p>„Každý, kdo se dívá na ženu se žádostivostí, už s ní zcizoložil ve svém srdci“ (Mt 5,28).</p><p>Svatý Jan rozlišuje tři druhy nezřízené touhy neboli žádostivosti: žádostivost těla, žádostivost očí a pýchu života (Srov. 1 Jan 2,16 /Vulgata/.). Podle katolické katechetické tradice zakazuje deváté přikázání žádostivost tělesnou; desáté žádostivost majetku druhého.\n"
        }, 
        {
            "chapter": 35, 
            "caption": "", 
            "refs": "405", 
            "id": 2515, 
            "text": "„Žádostivost“ může etymologicky označovat každý silný projev lidské touhy. Křesťanská teologie dala tomuto slovu vyhraněný význam smyslového hnutí, které se vzpírá příkazům lidského rozumu. Svatý Pavel ji ztotožňuje se vzpourou „těla proti duchu“ (Srov. Gal 5,16.17.24; Ef 2,3.). Je důsledkem neposlušnosti prvotního hříchu (Srov. Gn 3,11.). Vnáší nepořádek do mravních sil člověka, a i když není sama o sobě hříchem, vzbuzuje v člověku náklonnost k tomu, aby se dopustil hříchu. (Srov. tridentský koncil: DS 1515.)\n"
        }, 
        {
            "chapter": 35, 
            "caption": "", 
            "refs": "362,407", 
            "id": 2516, 
            "text": "Již proto, že se člověk <i>skládá z ducha a těla</i>, existuje v něm jisté napětí, probíhá v něm jistý boj mezi náklonnostmi „ducha“ a „těla“. Tento konflikt patří však k dědictví hříchu, je jeho důsledkem a zároveň i potvrzením. Je součástí každodenního duchovního boje.</p><p><small>Apoštolovi nejde o to znevažovat nebo odsuzovat tělo, které s duchovou duší vytváří přirozenost člověka a jeho osobnost jako výraz subjektu; zaměřuje se však na skutky, nebo spíše na ustálené dispozice — na ctnosti a neřesti — <i>mravně dobré nebo špatné</i>, které jsou plodem <i>podřízení</i> (v prvním případě) nebo <i>odporu</i> (v druhém případě) vzhledem ke <i>spásnému působení Ducha svatého</i>. Apoštol proto píše: „Protože Duch je naším životem, podle Ducha také jednejme!“ (Gal 5,25). (Jan Pavel II., encyklika <i>Dominum et Vivificantem</i>, 55.)</small>\n"
        }, 
        {
            "chapter": 35, 
            "caption": "<b>I. Očištění srdce</b>", 
            "refs": "368,1809", 
            "id": 2517, 
            "text": "Srdce je sídlem mravní osobnosti: „Neboť ze srdce vystupují špatné myšlenky, vraždy, cizoložství, smilství ...“ (Mt 15,19). Boj proti tělesné žádostivosti vyžaduje očišťování srdce a cvičení v umírněnosti:</p><p><small>„Uchovávej se v prostotě a nevinnosti a budeš jako děti, které neznají zlo, jež pustoší lidský život.“ (Hermas, <i>Mandata pastoris</i>, 2, 1.)</small>\n"
        }, 
        {
            "chapter": 35, 
            "caption": "", 
            "refs": "94,158", 
            "id": 2518, 
            "text": "Šesté blahoslavenství hlásá: „Blahoslavení čistého srdce, neboť oni budou vidět Boha“ (Mt 5,8). Slovy „čistého srdce“ jsou označováni ti, kteří uvedli svůj rozum a svou vůli v soulad s požadavky Boží svatosti, především ve třech oblastech: v lásce (Srov. 1 Sol 4,3-9; 2 Tim 2,22.), v čistotě neboli sexuální počestnosti (Srov. 1 Sol 4,7; Kol 3.5; Ef 4,19.), v lásce k pravdě a v pravověrnosti ve víře (Srov. Tit 1,15; 1 Tim 1.3-4; 2 Tim 2,23-26.). Mezi čistotou srdce, těla a víry existuje souvislost:</p><p><small>Věřící mají věřit v články vyznání víry, „aby věříce poslouchali Boha, poslouchajíce, žili počestně, žijíce počestně, očišťovali svá srdce a očišťujíce svá srdce, chápali, co věří“. (Sv. Augustin, <i>De fide et symbolo</i>, 10, 25: PL 40,196.)</small>\n"
        }, 
        {
            "chapter": 35, 
            "caption": "", 
            "refs": "2548,2819,2501", 
            "id": 2519, 
            "text": "Těm, kdo mají „čisté srdce“, je přislíbeno, že uvidí Boha tváří v tvář a že mu budou podobni (Srov. 1 Kor 13,12; 1 Jan 3,2.). Čistota srdce předchází patření na Boha. Již nyní nám umožňuje vidět věci v <i>Božím světle</i>, přijímat druhého jako „bližního“; dovoluje nám vnímat lidské tělo, své i bližního, jako chrám Ducha svatého, projev božské krásy.\n"
        }, 
        {
            "chapter": 35, 
            "caption": "<b>II. Boj o čistotu</b>", 
            "refs": "1264,2337,1752,1762,2846", 
            "id": 2520, 
            "text": "Křest uděluje tomu, kdo jej přijímá, milost očištění ode všech hříchů. Avšak pokřtěný musí pokračovat v boji proti žádostivosti těla a nezřízeným touhám. S Boží milostí dosáhne čistoty srdce:<br>– skrze <i>ctnost a dar čistoty</i>, protože čistota umožňuje milovat celým a nerozděleným srdcem;<br>– skrze <i>čistý úmysl</i>, který spočívá ve stálém zaměření na pravý cíl člověka: pokřtěný se snaží prostým okem ve všem hledat a konat Boží vůli (Srov. Řím 12,2; Kol 1,10.);<br>– skrze <i>čistý pohled</i>, vnější i vnitřní; skrze ukázněné city a obrazotvornost, odmítáním jakéhokoliv zalíbení v nečistých myšlenkách, které vedou k tomu, že se člověk vzdaluje od cesty Božích přikázání: „Pohled vzněcuje pošetilce k vášni“ (Mdr 15,5);<br>– skrze <i>modlitbu</i>:</p><p><small>„Myslel jsem, že zdrženlivost jest dílem vlastní síly; byl jsem si vědom, že ji nemám, jsa tak zpozdilý, že jsem ani nevěděl, že stojí psáno, že ‘ji dostanu jenom jako dar Boží’ (Mdr 8,21). Zajisté bys mně dal tu milost, kdybych byl lkáním svého srdce klepal na dveře tvých uší a s nezlomnou důvěrou všechnu svou starost složit na tebe.“ (Sv. Augustin, <i>Confessiones</i> /Vyznání/, 6, 11, 20.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2521, 
            "text": "Čistota vyžaduje <i>stud</i>. Ten patří k podstatě umírněnosti. Stud chrání intimitu člověka. Stud odmítá odhalit to, co má zůstat skryto. Je zaměřen na čistotu, jejíž křehkost dosvědčuje. Řídí pohledy a gesta ve shodě s důstojností osob a jejich spojení.\n"
        }, 
        {
            "chapter": 35, 
            "caption": "", 
            "refs": "2492", 
            "id": 2522, 
            "text": "Stud hájí tajemství osob a jejich lásky. Nabádá k trpělivosti a umírněnosti při milostném styku; vyžaduje, aby muž a žena vzájemně respektovali podmínky vzájemného darování a konečného závazku. Stud je skromnost. Vnuká slušnou volbu oděvu. Zachovává mlčení nebo zdrženlivost tam, kde by se rýsovalo nebezpečí nezdravé zvědavosti. Stává se tak diskrétností.\n"
        }, 
        {
            "chapter": 35, 
            "caption": "", 
            "refs": "2354", 
            "id": 2523, 
            "text": "Neexistuje pouze stud citů, ale i těla. Vzpírá se například proti vystavování lidského těla k zvědavému prohlížení v jistých reklamách nebo proti snaze některých sdělovacích prostředků zachází příliš daleko při odhalování intimních věcí. Stud určuje životní styl, který umožňuje odolávat vábení módy a nátlaku převládajících ideologií.\n"
        }, 
        {
            "chapter": 35, 
            "caption": "", 
            "refs": "", 
            "id": 2524, 
            "text": "Vnější projevy studu se mění od jedné kultury ke druhé. Všude se ale jeví jako předtucha duchovní důstojnosti vlastní člověku. Rodí se s probuzením svědomí subjektu. Učit děti a dospívající studu, to znamená probouzet v nich úctu k lidské osobě.\n"
        }, 
        {
            "chapter": 35, 
            "caption": "", 
            "refs": "2344", 
            "id": 2525, 
            "text": "Křesťanská čistota vyžaduje <i>očištění společenského prostředí</i>. Vyžaduje od hromadných sdělovacích prostředků takový způsob informování, který dbá na úctu a zdrženlivost. Čistota srdce osvobozuje od rozšířeného erotismu a vylučuje podívané, které podporují chorobnou zvědavost a vytváření iluzí.\n"
        }, 
        {
            "chapter": 35, 
            "caption": "", 
            "refs": "1740", 
            "id": 2526, 
            "text": "Takzvaná <i>uvolněnost mravů</i> má základ v mylném pojetí lidské svobody. K vybudování svobody je třeba nejprve se nechat vychovávat mravním zákonem. Je nutno žádat ty, kdo jsou odpovědni za výchovu, aby mládež učili úctě k pravdě, k vnitřním hodnotám a k mravní a duchovní důstojnosti člověka.\n"
        }, 
        {
            "chapter": 35, 
            "caption": "", 
            "refs": "1204", 
            "id": 2527, 
            "text": "„Kristova radostná zvěst nepřetržitě obnovuje život a kulturu kleslého člověka a tepe a odstraňuje omyly a zlořády, které vyplývají ze stále hrozícího pokušení k hříchu. Neustále očišťuje a povznáší mravy národů. Duševní přednosti a vlohy kteréhokoli národa nebo období vnitřně oplodňuje, upevňuje, doplňuje a v Kristu obnovuje.“ (2. vatikánský koncil, GS 58.)\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2528, 
            "text": "<em>„Každý, kdo se dívá na ženu se žádostivostí, už s ní zcizoložil ve svém srdci“ (Mt 5,28).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2529, 
            "text": "<em>Deváté přikázání varuje před nezřízenou touhou neboli tělesnou žádostivostí.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2530, 
            "text": "<em>Boj proti tělesné žádostivosti se vede očišťováním srdce a cvičením v umírněnosti.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2531, 
            "text": "<em>Čistota srdce nám dá vidět Boha: již nyní nám umožňuje vidět všechno ve světle Božím.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2532, 
            "text": "<em>Očišťování srdce vyžaduje modlitbu, zachovávání čistoty, čistý úmysl a čistý pohled.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2533, 
            "text": "<em>Očišťování srdce vyžaduje modlitbu, zachovávání čistoty, čistý úmysl a čistý pohled.</em>\n"
        }, 
        {
            "chapter": 35, 
            "caption": "<b>10. ČLÁNEK</b><br>DESÁTÉ PŘIKÁZÁNÍ", 
            "refs": "", 
            "id": 2534, 
            "text": "„Nebudeš dychtit ... po ničem, co patří tvému bližnímu“ (Ex 20, 17).<br>„Nebudeš toužit po domě svého bližního ani po jeho poli ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu“ (Dt 5, 21).</p><p>„Kde je tvůj poklad, tam bude i tvé srdce“ (Mt 6, 21).</p><p>Desáté přikázání zdvojuje a doplňuje deváté, které se týká tělesné žádostivosti. Desáté přikázání zakazuje chtivost majetku bližního, která je kořenem krádeže, loupeže a podvodu zakázaných sedmým přikázáním. „Žádost očí“ (1 Jan 2,16) vede k násilí a nespravedlnosti zakázaným pátým přikázáním (Srov. Mich 2,2.). Chtivost, stejně jako smilstvo, pramení z modloslužby, která je zakázána prvními třemi přikázáními zákona (Srov. Mdr 14,12.). Desáté přikázání se týká úmyslů srdce a spolu s devátým shrnuje všechna přikázání zákona.\n"
        }, 
        {
            "chapter": 35, 
            "caption": "<b>I. Nezřízenost žádostivostí</b>", 
            "refs": "1767", 
            "id": 2535, 
            "text": "Smyslová žádostivost nás vede k tomu, abychom toužili po příjemných věcech, které nemáme. Má-li člověk hlad, chce se najíst, je-li mu zima, chce se ohřát. Taková přání jsou sama o sobě dobrá, ale často nezůstanou v mezích rozumu a pudí nás, abychom neprávem dychtili po tom, na co nemáme právo a co nám nepatří, co náleží druhým.\n"
        }, 
        {
            "chapter": 35, 
            "caption": "", 
            "refs": "2445", 
            "id": 2536, 
            "text": "Desáté přikázání zakazuje <i>nenasytnost</i> a touhu neomezeně si přivlastňovat pozemské statky; zakazuje nezřízenou <i>žádostivost</i>, vzniklou z bezuzdné záliby v bohatství a s ním spojené moci. Zakazuje také touhu spáchat nespravedlnost, kterou by byl poškozen pozemský majetek bližního.</p><p><small>„Když nám zákon říká „nebudeš dychtit“, užívá těchto slov v tom smyslu, abychom mírnili naši dychtivost po věcech druhého. Žízeň žádostivosti po cizím majetku je totiž nezměrná a nekonečná, nikdy se neukojí, jak je psáno: ‘Kdo miluje peníze, nenasytí se jimi’ (Kaz 5,9).“ (Římský katechismus, 3, 10, 13.)</small>\n"
        }, 
        {
            "chapter": 35, 
            "caption": "", 
            "refs": "", 
            "id": 2537, 
            "text": "Toto přikázání nepřestupuje člověk, který touží dosáhnout věcí, jež patří bližnímu, pokud k tomu dochází spravedlivými prostředky. Tradiční katecheze poukazuje realisticky na „ty, kteří musí víc bojovat proti hříšným žádostem“, a které je tedy „třeba s větší naléhavostí vybízet, aby dodržovali toto přikázání“:</p><p><small>„Jsou to obchodníci a velkododavatelé, kteří si přejí nedostatek zboží a drahotu a těžce nesou, že vedle nich jsou i druzí, kteří prodávají a kupují, a to proto, aby sami mohli prodávat dráže a kupovat levněji; ... lékaři, kteří si přejí nemoci; právníci toužící po případech a četných důležitých procesech ...“ (Římský katechismus, 3, 10, 23.)</small>\n"
        }, 
        {
            "chapter": 35, 
            "caption": "", 
            "refs": "2317,391", 
            "id": 2538, 
            "text": "Desáté přikázání vyžaduje, aby se z lidského srdce vyhostila <i>závist</i>. Když prorok Nátan chtěl vzbudit v králi Davidovi lítost, vyprávěl mu příběh o chudákovi, který měl jen jednu ovečku, jež byla pro něho jako dcera, a o bohatci, který navzdory tomu, že měl mnoho dobytka, záviděl tomu chudákovi a nakonec mu jeho ovečku vzal (Srov. 2 Sam 12,1-4.). Závist může vést k nejhorším zločinům (Srov. Gn 4,3-8; 1 Král 21,1-29.). Ďáblovou závistí vešla do světa smrt (Srov. Mdr 2,24.).</p><p><small>„Vedeme mezi sebou válku a je to závist, která ozbrojuje jedny proti druhým ... Jestliže všichni tak zavile ničí Kristovo Tělo, kam to dospěje? Pracujeme tím na jeho vysílení ... Říkáme si, že jsme údy jednoho a téhož Těla, a požíráme se, jako by to činily šelmy.“ (Sv. Jan Zlatoústý, <i>Homiliae in secundam ad Corinthios</i>, 27,3-4: PG 61, 594—595.)</small>\n"
        }, 
        {
            "chapter": 35, 
            "caption": "", 
            "refs": "1866", 
            "id": 2539, 
            "text": "Závist je jedna z hlavních neřestí. Spočívá ve smutku, který člověk zakouší z majetku druhého, a v nezřízené touze přivlastnit si jej, byť i neoprávněně. Závist se stává těžkým hříchem, přeje-li bližnímu velké zlo.</p><p><small>Svatý Augustin viděl v závisti pravý „ďábelský hřích“ (Sv. Augustin, <i>De disciplina Christiana</i>, 7,7: PL 40,673; týž, <i>Epistula</i> 108, 3,8: PL 33,410.). „Ze závisti se rodí zášť, nactiutrhání, pomluva, radost nad neštěstím bližního a nelibost z jeho štěstí.“ (Sv. Řehoř Veliký, <i>Moralia in Job</i>, 31, 45, 88: PL 76, 621.)</small>\n"
        }, 
        {
            "chapter": 35, 
            "caption": "", 
            "refs": "1829", 
            "id": 2540, 
            "text": "Závist představuje jeden z druhů smutku, a tedy odmítnutí lásky; pokřtěný má bojovat proti závisti prokazováním laskavosti. Závist má svou příčinu často v pýše; pokřtěný se má proto naučit, jak žít v pokoře.</p><p><small>„Chtěli byste vidět, jak je Bůh skrze vás oslavován? Dobrá, radujte se z pokroku svého bratra a tím bude Bůh vámi oslavován. Potom se bude říkat: ‘Bůh buď pochválen’, tím, že jeho služebník dosáhl vítězství nad nenávistí, protože dokázal učinit ze zásluh druhého důvod své radosti.“ (Sv. Jan Zlatoústý, <i>Homilia in ad Romanos</i>, 7, 5: PG 60, 445.)</small>\n"
        }, 
        {
            "chapter": 35, 
            "caption": "<b>II. Touhy Ducha</b>", 
            "refs": "1718,2764,397", 
            "id": 2541, 
            "text": "Řád zákona a milosti odvrací lidské srdce od žádostivosti a závisti: dává mu zakoušet touhu po svrchovaném Dobru; poučuje je o vůli Ducha svatého, který nasycuje lidské srdce. Bůh příslibů vždycky varoval člověka před svody toho, co se od prvních počátků zdá, „že je dobré k jídlu, lákavé pro oči, a co slibuje vševědoucnost“ (Gn 3,6).\n"
        }, 
        {
            "chapter": 35, 
            "caption": "", 
            "refs": "1963", 
            "id": 2542, 
            "text": "Zákon daný Izraeli nikdy nestačil ospravedlnit ty, kteří mu byli podrobeni; naopak, stal se sám nástrojem „žádostivosti“ (Srov. Řím 7,7.). Rozpor mezi vůlí a skutky (Srov. Řím 7,15.), naznačuje konflikt mezi Božím zákonem, který je „zákonem mé mysli“, a jiným zákonem, „který ze mě dělá zajatce zákona hříchu, který vládne v mých údech“ (Řím 7,23).\n"
        }, 
        {
            "chapter": 35, 
            "caption": "", 
            "refs": "1992", 
            "id": 2543, 
            "text": "„V nynější době se stalo zřejmým, že Bůh dává spravedlnost nezávisle na Zákonu. Svědčí o tom už Zákon a Proroci. Je to ospravedlnění, které dává Bůh na základě víry v Ježíše Krista, a to všem, kdo věří“ (Řím 3,21-22). Od té doby věřící v Krista „ukřižovali svoje tělo i s jeho vášněmi a žádostmi“ (Gal 5,24); dávají se vést Duchem (Srov. Řím 8,14.) a jednají podle přání Ducha (Srov. Řím 8,27.).\n"
        }, 
        {
            "chapter": 35, 
            "caption": "<b>III. Chudoba srdce</b>", 
            "refs": "544", 
            "id": 2544, 
            "text": "Ježíš žádá od svých učedníků, aby mu dávali přednost přede vším a přede všemi, a nabízí jim, aby se „zřekli všeho, co mají“ (Srov. Lk 14,33.) pro něho a pro evangelium (Srov. Mk 8,35.). Krátce před svým utrpením jim dal za příklad chudou vdovu z Jeruzaléma, která ve své nouzi dala všechno, co měla na živobytí (Srov. Lk21,4.). Příkaz odpoutat se od majetku je závazný pro vstup do nebeského království.\n"
        }, 
        {
            "chapter": 35, 
            "caption": "", 
            "refs": "213", 
            "id": 2545, 
            "text": "Všichni věřící mají proto dbát na to, „aby správně ovládali své sklony, aby jim užívání pozemských věcí a přilnutí k majetku proti duchu evangelijní chudoby nebránilo postupovat k dokonalé lásce“. (2. vatikánský koncil, LG 42.)\n"
        }, 
        {
            "chapter": 35, 
            "caption": "", 
            "refs": "1716", 
            "id": 2546, 
            "text": "„Blahoslavení chudí v duchu“ (Mt 5,3). Blahoslavenství odhalují řád štěstí a milosti, krásy a pokoje. Ježíš velebí radost chudých, jimž už patří království (Srov. Lk 6,20.):</p><p><small>Věčné Slovo nazývá „chudobou ducha“ dobrovolnou pokoru lidského ducha a jeho sebezápor; a apoštol nám dává za příklad chudobu Boha, když říká: „Stal se pro vás chudým“ (2 Kor 8,9). (Sv. Řehoř z Nyssy, <i>Orationes de beatitudinibus</i>, 1: PG 44, 1200D.)</small>\n"
        }, 
        {
            "chapter": 35, 
            "caption": "", 
            "refs": "305", 
            "id": 2547, 
            "text": "Ježíš naříká nad bohatými, protože nalézají své potěšení v hojnosti majetku (Lk 6,24). „Pyšný usiluje o pozemskou moc, chudý v duchu hledá nebeské království (Sv. Augustin, <i>De sermone Domini in monte</i>, 1, 1, 3: PL 34, 1232.).“ Odevzdanost do prozřetelnosti nebeského Otce osvobozuje od obavy ze zítřka (Srov. Mt 6,25-34.). Důvěra v Boha disponuje pro blahoslavenství chudých. Oni budou vidět Boha.\n"
        }, 
        {
            "chapter": 35, 
            "caption": "<b>IV. „Chci vidět Boha“</b>", 
            "refs": "2519", 
            "id": 2548, 
            "text": "Touha po opravdovém štěstí osvobozuje člověka od nezřízeného lpění na statcích tohoto světa, aby dosáhla svého naplnění v patření na Boha a v Boží blaženosti. „Příslib, že budeme vidět Boha, přesahuje jakékoliv štěstí. V Písmu ‘vidět’ je tolik co ‘vlastnit’. Kdo vidí Boha, dosáhl všeho dobra, na které je možno pomyslet. (Sv. Řehoř z Nyssy, <i>Orationes de beatitudinibus</i>, 6: PG 44, 1265A.)\n"
        }, 
        {
            "chapter": 35, 
            "caption": "", 
            "refs": "2015", 
            "id": 2549, 
            "text": "Svatý lid musí za pomoci milosti, která přichází shůry ještě bojovat, aby dosáhl statků, které Bůh slibuje. Aby křesťané vlastnili a viděli Boha, umrtvují své žádostivosti a s Boží milostí vítězí nad svody rozkoše a moci.\n"
        }, 
        {
            "chapter": 35, 
            "caption": "", 
            "refs": "314", 
            "id": 2550, 
            "text": "Na této cestě k dokonalosti volají Duch a nevěsta toho, kdo jim naslouchá, k plnému společenství s Bohem (Srov. Zj 22,17):</p><p><small>„Tam bude pravá sláva, kdy nikdo nebude chválen omylem nebo lichocením; opravdová čest, která nebude odmítnuta nikomu, kdo si ji zasluhuje, a nebude přiznána nikomu, kdo jí není hoden; ostatně žádný z nehodných si na ni ani nebude dělat nárok, protože tam bude připuštěn pouze ten, kdo je hoden. Tam bude opravdový pokoj, kde se nikdo nebude trápit, ani ho nebudou trápit druzí. Odměnou ctnosti bude sám Bůh, ten, který dává ctnost a který slíbil dát za ni sám sebe jako odměnu, nad níž nemůže být nic lepšího a nic většího ... ‘Budu vám Bohem a vy budete mým lidem’ (Lv 26,12) ... To je též smysl apoštolových slov: ‘Aby Bůh byl všechno ve všem’ (1 Kor 15,28). On bude cílem našich tužeb, on, kterého budeme bez konce nazírat, bez nasycení milovat, bez únavy chválit. Tento dar, tato láska, tato činnost bude jistě, jako věčný život, společná všem.“ (Sv. Augustin, <i>De civitate Dei</i>, 22, 30.)</small>\n"
        }, 
        {
            "chapter": 35, 
            "caption": "<b>Souhrn</b>", 
            "refs": "", 
            "id": 2551, 
            "text": "<em>„Kde je tvůj poklad, tam bude i tvé srdce“ (Mt 6,21).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2552, 
            "text": "<em>Desáté přikázání zakazuje nezřízenou žádostivost pocházející z nezřízené dychtivosti po bohatství a jeho moci.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2553, 
            "text": "<em>Závist je smutek, který člověk zakouší z majetku druhého, a nezřízená touha přivlastnit si jej. Je to jedna z hlavních neřestí.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2554, 
            "text": "<em>Pokřtěný přemáhá závist laskavostí, pokorou a odevzdaností do Boží prozřetelnosti.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2555, 
            "text": "<em>Křesťané „ukřižovali svoje tělo i s jeho vášněmi a žádostmi“ (Gal 5,24); jsou vedeni Duchem a jednají podle jeho přání.</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2556, 
            "text": "<em>Odpoutanost od bohatství je nezbytná, aby člověk vstoupil do nebeského království. „Blahoslavení chudí v duchu“ (Mt 5,3).</em>\n"
        }, 
        {
            "chapter": 35, 
            "caption": "", 
            "refs": "", 
            "id": 2557, 
            "text": "<em>Ryzí touha člověka je: „Chci vidět Boha.“ Žízeň po bohu se uhasí vodou věčného života. (Srov. Jan 4,14.)</em>\n"
        }, 
        {
            "chapter": 38, 
            "caption": "", 
            "refs": "", 
            "id": 2558, 
            "text": "„Tajemství víry je veliké.“ Církev je vyznává v apoštolském vyznání víry (<em>první část</em>) a slaví je ve svátostné liturgii (<em>druhá část</em>), aby život věřících byl ve shodě s Kristem v Duchu svatém, ke slávě Boha Otce (<em>třetí část</em>). Toto tajemství vyžaduje, aby v ně věřící věřili, aby je slavili, aby z něj žili v živém a osobním vztahu k živému a pravému Bohu. Takovým vztahem je modlitba.</p><p>CO JE MODLITBA?</p><p><small>„Pro mne je modlitba vzlet srdce, je to prostý pohled k nebi, je to zvolání vděčnosti a lásky ve zkoušce i v radosti.“ (Sv. Terezie od Dítěte Ježíše, Autobiografické spisy, C 25r.)</small>\n"
        }, 
        {
            "chapter": 38, 
            "caption": "", 
            "refs": "2613,2736", 
            "id": 2559, 
            "text": "„Modlitba je povznešení duše k Bohu nebo prosba k Bohu o vhodná dobra.“ (Sv. Jan Damašský, De fide orthodoxa, 3, 24: PG 94. 1089D) Odkud mluvíme ve své modlitbě? Z výšin své pýchy a své vůle, nebo „z hlubin“ (Ž 130,1) pokorného a zkroušeného srdce? Vždyť jen ten, kdo se ponižuje, bude povýšen (Srov. Lk 18,9-14). <em>Pokora</em> je základem modlitby. „Vždyť ani nevíme, oč se máme vlastnit modlit“ (Řím 8,26). Pokora je nezbytná dispozice k obdržení nezaslouženého daru modlitby: „Člověk je Boží žebrák.“ (Sv. Augustin, Sermones, 56, 6, 9: PL 38, 381)\n"
        }, 
        {
            "chapter": 38, 
            "caption": "", 
            "refs": "", 
            "id": 2560, 
            "text": "„Kdybys znala Boží dar“ (Jan 4,10). Úchvatnost modlitby se odhalí právě tam, u pramenů, kam chodíme hledat pro sebe vodu: tam se Kristus přichází setkat s každou lidskou bytostí; sám nás nejprve hledá a prosí, abychom mu dali napít. Ježíš žízní, jeho prosba vyvěrá z hlubin Boha, který po nás touží. Ať to víme nebo ne, modlitba je setkání Boží žízně s naší žízní. Bůh žízní, abychom my žíznili po něm. (Srov. sv. Řehoř Naziánský, Oratio 40, 25: SC 358, 261: PG 36, 398; sv. Augustin, De diversis quaestionibus octoginta tribus, 64, 4: PL 40, 56)\n"
        }, 
        {
            "chapter": 38, 
            "caption": "", 
            "refs": "", 
            "id": 2561, 
            "text": "„Spíše bys ty poprosila jeho, aby ti dal živou vodu“ (Jan 4,10). Naše prosebná modlitba je, paradoxně, odpovědí; odpovědí na nářek živého Boha: „Mne, pramen vody živé, opustili a kopali si cisterny, cisterny rozpukané“ (Jer 2,13). Je odpovědí víry na nezasloužený příslib spásy (Srov. Jan 7,37-39; Iz 12,3; 51,1), odpovědí lásky na žízeň jednorozeného Syna. (Srov. Jan 19,28; Zach 12,10; 13,1)\n"
        }, 
        {
            "chapter": 38, 
            "caption": "MODLITBA JAKO SMLOUVA", 
            "refs": "", 
            "id": 2562, 
            "text": "Odkud vychází modlitba člověka? Ať je způsob modlitby jakýkoliv (gesta a slova), modlí se celý člověk. Avšak když chtějí Písma označit místo, odkud vyvěrá modlitba, hovoří někdy o duši nebo o duchu a nejčastěji o srdci (více než tisíckrát). Je to srdce, které se modlí. Je-li daleko od Boha, pak je vyslovování modlitby marné.\n"
        }, 
        {
            "chapter": 38, 
            "caption": "", 
            "refs": "368,2699,1696", 
            "id": 2563, 
            "text": "Srdce je příbytek, kde jsem, kde bydlím (podle semitského nebo biblického způsobu vyjádření: kam „sestupuji“). Je to náš skrytý střed, nepostižitelný naším rozumem nebo naším bližním; jen Boží Duch jej může probádat a poznat. Je to místo rozhodování, které je v největších hlubinách našich psychických sklonů. Je to místo pravdy, kde volíme život, nebo smrt. Je to místo setkání, protože podle Božího obrazu žijeme ve vztahu: je to místo smlouvy.\n"
        }, 
        {
            "chapter": 38, 
            "caption": "", 
            "refs": "", 
            "id": 2564, 
            "text": "Křesťanská modlitba je vztahem smlouvy mezi Bohem a člověkem v Kristu. Je to činnost Boha a člověka; vyvěrá z Ducha svatého a z nás, je zcela zaměřená k Otci ve spojení s lidskou vůlí Božího Syna, který se stal člověkem.\n"
        }, 
        {
            "chapter": 38, 
            "caption": "MODLITBA JAKO SPOLEČENSTVÍ", 
            "refs": "260,792", 
            "id": 2565, 
            "text": "V nové smlouvě je modlitba živým vztahem Božích dětí k jejich nekonečně dobrému Otci, k jeho Synu Ježíši Kristu a k Duchu svatému. Milost království je „spojení celé Nejsvětější Trojice s celým duchem člověka“ (Sv. Řehoř Naziánský, Orationes, 16,9: PG 35, 954C). Život modlitby tedy znamená být stále v přítomnosti třikrát svatého Boha a ve společenství s ním. Takové společenství života je možné vždycky, protože křtem jsme byli spojeni v jednotu s Kristem (Srov. Řím 6,5). Modlitba je <em>křesťanská</em>, nakolik je společenstvím s Kristem a nakolik se šíří v církvi, jež je jeho tělem. A má dimenze Kristovy lásky. (Srov. Ef 3,18-21)\n"
        }, 
        {
            "chapter": 39, 
            "caption": "", 
            "refs": "", 
            "id": 2566, 
            "text": "<i>Člověk hledá Boha</i>. Skrze stvoření Bůh vyvolává každé bytí z ničeho k existenci. Člověk, „ověnčen slávou a důstojností“ (Srov. Ž 8,6.), je po andělech schopen poznat, že jméno Pána „je podivuhodné ... po celé zemi“ (Srov. Ž 8,2.). Člověk zůstává stvořen k obrazu svého Stvořitele, přestože hříchem ztratil podobnost s Bohem. Uchovává si touhu po tom,, jenž jej volá k existenci. O tomto bytostném lidském hledání svědčí všechna náboženství. (Srov. Sk 17,27)\n"
        }, 
        {
            "chapter": 39, 
            "caption": "", 
            "refs": "30,142", 
            "id": 2567, 
            "text": "<i>Bůh volá člověka jako první</i>. Ať už člověk zapomene na svého Stvořitele, nebo se skrývá daleko od jeho tváře, ať už se honí za svými modlami, anebo obviňuje božství, že ho opustilo, živý a pravý Bůh volá neúnavně každého člověka k tajemnému setkání v modlitbě. Tento krok lásky věrného Boha je v modlitbě vždy první; krok člověka je vždy odpovědí. Postupně, jak se Bůh zjevuje a jak zjevuje člověka jemu samému, jeví se modlitba jako vzájemné volání, drama smlouvy. Prostřednictvím slov a skutků zachvacuje toto drama srdce. Odhaluje se v průběhu celých dějin spásy.\n"
        }, 
        {
            "chapter": 39, 
            "caption": "<b>1. ČLÁNEK</b><br>VE STARÉM ZÁKONĚ", 
            "refs": "410,1736,2738", 
            "id": 2568, 
            "text": "Zjevení modlitby ve Starém zákoně je vepsáno mezi pád a pozvednutí člověka, mezi bolestnou otázku Boha k jeho prvním dětem — „Kde jsi? …Cos to učinil?“ (Gn 3,9.13) — a odpověď jednorozeného Syna při jeho příchodu na svět: „Tady jsem, abych plnil, Bože, tvou vůli“ (Žid 10,7)(Srov. Žid 10,5-7.). Tím je modlitba spojena s lidskými dějinami, je to vztah k Bohu v dějinných událostech.\n"
        }, 
        {
            "chapter": 39, 
            "caption": "STVOŘENÍ - ZDROJ MODLITBY", 
            "refs": "288,58,59", 
            "id": 2569, 
            "text": "Modlitba se uvádí v život především tím, že vychází ze skutečností <i>stvoření</i>. Prvních devět kapitol Geneze líčí tento vztah k Bohu jako Abelovu oběť prvotin ze stáda (Srov. Gn 4,4.), jako Enochovo vzývání jména Hospodinova (Srov. Gn 4,26.), jako „chození s Bohem“ (Srov. Gn 5,24.). Noemova oběť se líbí Bohu, který mu žehná a skrze něho žehná celému stvoření (Srov. Gn 8,20 - 9,17.), protože Noemovo srdce je spravedlivé a bezúhonné: on také chodí s Bohem (Srov. Gn 6,9.). Tuto vlastnost modlitby prožívá množství spravedlivých ve všech náboženstvích.</p><p>Bůh ve své nepomíjející smlouvě s živými bytostmi (Srov. Gn 9,8-16.) stále volá lidi, aby se k němu modlili. Modlitba je zjevována ve Starém zákoně zejména od dob našeho otce Abraháma.\n"
        }, 
        {
            "chapter": 39, 
            "caption": "PŘISLÍBENÍ A MODLITBA VÍRY", 
            "refs": "145", 
            "id": 2570, 
            "text": "Jakmile ho Bůh zavolá, Abrahám se vydává na cestu, „jak mu Hospodin přikázal“ (Gn 12,4): jeho srdce je zcela „poddáno slovu“, poslouchá. Pro modlitbu je podstatné naslouchání srdce, které se rozhoduje podle Boha: slova k tomu slouží. Avšak Abrahámova modlitba je vyjádřena především činy: je to člověk mlčení, na každé zastávce staví oltář Pánu. Teprve později nacházíme jeho první modlitby vyjádřené slovy: zastřený nářek, připomínající Bohu jeho přísliby, které se, jak se zdá, neuskutečňují (Srov. Gn 15,2-3.). Tak se od počátku objevuje jeden z rysů dramatu modlitby: zkouška víry v Boží věrnost.\n"
        }, 
        {
            "chapter": 39, 
            "caption": "", 
            "refs": "494,2635", 
            "id": 2571, 
            "text": "Protože praotec Abrahám uvěřil Bohu (Srov. Gn 15,6.), chodil v jeho přítomnosti ve smlouvě s ním (Srov. Gn 17,1-2.), je ochoten přijmout ve svém stanu tajemného Hosta: je to úchvatné pohostinství v Mamre, je to jakoby předehra k zvěstování pravého zaslíbeného Syna (Srov. Gn 18,1-15; Lk 1,26-38). Od té doby, co Bůh zasvětil Abraháma do svého úradku, se jeho srdce přidává k Pánovu soucitu s lidmi a odvažuje se za ně se smělou důvěrou přimlouvat. (Srov. Gn 18,16-33.)\n"
        }, 
        {
            "chapter": 39, 
            "caption": "", 
            "refs": "603", 
            "id": 2572, 
            "text": "Jako poslední očištění jeho víry bylo na něm požadováno, aby, „třebaže dostal zaslíbení“ (Žid 11,17), obětoval syna, kterého mu Bůh dal. Jeho víra neochabuje: „Bůh sám si vyhlédne beránka k zápalné oběti“ (Gn 22,8); přitom uvažuje, že: „Bůh má dost moci, aby vzkřísil třebas i mrtvé“ (Žid 11,19). Tak je otec věřících připodobněn Otci, který neušetří svého Syna, ale vydá ho za nás všechny (Srov. Řím 8,32.). Modlitba obnovuje v člověku podobnost s Bohem a činí ho účastným na moci Boží lásky, která dává spásu mnohým. (Srov. Řím 4,16-21.)\n"
        }, 
        {
            "chapter": 39, 
            "caption": "", 
            "refs": "162", 
            "id": 2573, 
            "text": "Bůh obnovuje své zaslíbení Jakubovi, předkovi dvanácti izraelských kmenů (Srov. Gn 28,10-22.). Jakub ještě před setkáním s bratrem Ezauem bojuje celou noc s tajemnou osobou, která mu odmítá prozradit své jméno, ale požehná mu před východem slunce, než ho opustí. Duchovní tradice církve viděla v tomto vyprávění symbol modlitby jako boje víry a vítězství vytrvalosti. (Srov. Gn 32,25-31; Lk 18,1-8.)\n"
        }, 
        {
            "chapter": 39, 
            "caption": "MOJŽÍŠ A MODLITBA PROSTŘEDNÍKA", 
            "refs": "62", 
            "id": 2574, 
            "text": "Když se začne uskutečňovat zaslíbení (pascha, exodus — vyjití, dar Zákona a uzavření smlouvy), je Mojžíšova modlitba úchvatným obrazem přímluvné modlitby, který dosáhne naplnění v jediném „prostředníku mezi Bohem a lidmi: člověku Kristu Ježíši“ (1 Tim 2,5).\n"
        }, 
        {
            "chapter": 39, 
            "caption": "", 
            "refs": "205", 
            "id": 2575, 
            "text": "I zde má iniciativu Bůh. Volá na Mojžíše z hořícího keře (Srov. Ex 3,1-10.). Tato událost zůstane jedním z prvopočátečních předobrazů modlitby v židovské i křesťanské duchovní tradici. Vždyť jestliže „Bůh Abrahámův, Bůh Izákův, Bůh Jakubův“ volá svého služebníka Mojžíše, pak proto, že je Bohem živým, který chce, aby lidé žili. Zjevuje se, aby je spasil, ale nikoliv sám bez nich ani proti jejich vůli: povolává proto Mojžíše, aby ho poslal a dal mu účast na svém soucitu a na svém díle spásy. Vypadá to, jako by byla v tomto poslání snažná božská prosba; a Mojžíš po dlouhé rozmluvě přizpůsobí svou vůli tomu, co chce Bůh spasitel. Avšak v tom rozhovoru, ve kterém se mu Pán svěřuje, se Mojžíš učí i modlit: vyhýbá se, namítá, především ale klade otázky. A právě jako odpověď na jeho dotazování mu Pán svěří své nevýslovné jméno, které se zjeví v jeho velkých činech.\n"
        }, 
        {
            "chapter": 39, 
            "caption": "", 
            "refs": "555", 
            "id": 2576, 
            "text": "Takže „Hospodin mluvil s Mojžíšem tváří v tvář, jako když někdo mluví se svým přítelem“ (Ex 33,11). Mojžíšova modlitba je typickou rozjímavou modlitbou, díky níž je Boží služebník věrný svému poslání. Mojžíš se často a dlouho „zdržuje“ v rozmluvě s Pánem, vystupuje na horu, aby mu naslouchal a aby ho naléhavě prosil, a pak sestupuje k lidu, aby mu sděloval slova jeho Boha a aby ho vedl. „Má trvalé místo v mém domě. ním mluvím tváří v tvář, ve viděních“ (Nm 12,7-8); vždyť „Mojžíš byl nejpokornější ze všech lidí, kteří byli na zemi“ (Nm 12,3).\n"
        }, 
        {
            "chapter": 39, 
            "caption": "", 
            "refs": "210,2635,214", 
            "id": 2577, 
            "text": "V tomto důvěrném vztahu k věrnému Bohu, plnému slitování a nejvýš milosrdnému (Srov. Ex 34,6.), čerpal Mojžíš sílu a houževnatost své přímluvy. Neprosí za sebe, ale za lid, který si Bůh získal. Mojžíš se přimlouvá již během boje s Amalečany (Srov. Ex 17,8-13.), nebo aby dosáhl uzdravení Mirjam (Srov. Nm 12,13-14.). Ale především po odpadlictví lidu, když ho svou přímluvou brání před Bohem (Srov. Ž 106,23), se modlí, aby zachránil lid (Srov. Ex 32,1 - 34,9.). Pohnutky jeho modlitby (přímluva je také tajemný boj) budou podněcovat odvahu velkých mužů modlitby židovského národa, jakož i církve: Bůh je láska, tedy je spravedlivý a věrný; nemůže si protiřečit, musí si vzpomenout na své obdivuhodné činy; je v sázce jeho sláva, nemůže opustit tento lid, který nese jeho jméno.\n"
        }, 
        {
            "chapter": 39, 
            "caption": "DAVID A MODLITBA KRÁLE", 
            "refs": "", 
            "id": 2578, 
            "text": "Modlitba Božího lidu se bude rozvíjet ve stínu Božího stánku, to je archy úmluvy a později chrámu. Především vůdcové lidu, pastýři a proroci jej budou učit modlit se. Samuel jako dítě se musel naučit od své matky Anny, jak „stát před Pánem“ (Srov. 1 Sam 1,9-18.), a od kněze Eliho, jak naslouchat Božímu slovu: „Mluv, Pane, tvůj služebník naslouchá“ (1 Sam 3,9-10). Později i on sám pozná cenu i tíži přímluvy: „Jsem daleko od toho, abych proti Hospodinu hřešil a přestal se za vás modlit. I nadále vás budu vyučovat dobré a přímé cestě“ (1 Sam 12,23).\n"
        }, 
        {
            "chapter": 39, 
            "caption": "", 
            "refs": "709,436", 
            "id": 2579, 
            "text": "David je v pravém slova smyslu král „podle Božího srdce“, pastýř, který se modlí za svůj lid a jeho jménem, ten, jehož podrobení se Boží vůli, chvála a lítost budou vzorem modlitby pro lid. On je pomazaný Boží, jehož modlitba je věrným přilnutím k Božímu zaslíbení (Srov. 2 Sam 7,18-29.), důvěrou, plnou lásky a radosti, v toho, který jediný je Král a Pán. David, inspirovaný Duchem svatým, je v žalmech prvním prorokem židovské i křesťanské modlitby. Modlitba Krista, pravého Mesiáše a Davidova syna, zjeví a naplní smysl této modlitby.\n"
        }, 
        {
            "chapter": 39, 
            "caption": "", 
            "refs": "583", 
            "id": 2580, 
            "text": "Jeruzalémský chrám, dům modlitby, který chtěl David zbudovat, bude dílem jeho syna Šalomouna. Modlitba posvěcení chrámu (Srov. 1 Král 8,10-61.) se opírá o Boží zaslíbení, o jeho smlouvu, o účinnou přítomnost jeho jména uprostřed jejich lidu a o připomínku velkolepých činů exodu. Král přitom zvedá své ruce k nebi a prosí Hospodina za sebe, za všechen lid, za budoucí generace, za odpuštění jejich hříchů a za jejich každodenní potřeby, aby všechny národy věděly, že Hospodin je jediný Bůh a že mu zcela patří srdce jeho lidu.\n"
        }, 
        {
            "chapter": 39, 
            "caption": "ELIÁŠ, PROROCI A OBRÁCENÍ SRDCE", 
            "refs": "1150", 
            "id": 2581, 
            "text": "Chrám měl být pro Boží lid místem výchovy k modlitbě: pouti, svátky, oběti, večerní oběť, kadidlo, „předkladné chleby“, všechna tato znamení svatosti a slávy Boha, nejvyššího a zcela blízkého, byly výzvy a cesty modlitby. Obřadnost však často strhávala lid k příliš vnějškové bohoslužbě. Byla proto nutná výchova k víře a k obrácení srdce. Toto bylo poslání proroků před vyhnanstvím i po něm.\n"
        }, 
        {
            "chapter": 39, 
            "caption": "", 
            "refs": "", 
            "id": 2582, 
            "text": "Eliáš je otcem proroků, „pokolení těch, kteří hledají Boha kteří hledají jeho tvář“ (Srov. Ž 24,6.). Jeho jméno, „Hospodin je můj Bůh“, ohlašuje volání lidu jako odpověď na Eliášovu modlitbu na hoře Karmel (Srov. 1 Král 18,39.). Apoštol Jakub odkazuje na Eliáše, když nás vybízí k modlitbě: „Mnoho zmůže a velmi je účinná modlitba spravedlivého“ (Jak 5,16b). (Srov. Jak 5,16-18.)\n"
        }, 
        {
            "chapter": 39, 
            "caption": "", 
            "refs": "696,555", 
            "id": 2583, 
            "text": "Když se Eliáš ve svém útočišti u potoka Kerítu naučil milosrdenství, učí vdovu ze Sarepty víře v Boží slovo a tu víru pak potvrdí svou naléhavou modlitbou: Bůh vrátí k životu vdovina syna. (Srov. 1 Král 17,7-24.)</p><p>Při oběti na hoře Karmel, při rozhodující zkoušce víry Božího lidu, na Eliášovu prosbu Hospodinův oheň stráví celopal ve chvíli, „kdy se přináší večerní oběť“. Eliášova slova „Odpověz mi, Hospodine, odpověz mi, ...“ (1 Král 18,37) přejímají východní liturgie v eucharistické epiklezi (Srov. 1 Král 18,20-39.).</p><p>Nakonec, když pokračoval v cestě a vydal se do pouště k místu, kde se živý a pravý Bůh zjevil svému lidu, vstupuje Eliáš, stejně jako Mojžíš, „do jeskyně“, až „přejde“ tajemná přítomnost Boha (Srov. 1 Král 19,1-14; Ex 33,19-23.). Avšak bude to teprve na hoře Proměnění, kdy se zjeví ten, jehož tvář hledají (Srov. Lk 9,28-36.). Na tváři ukřižovaného a zmrtvýchvstalého Krista se zrcadlí poznání Boží slávy. (Srov. 1 Král 18,20-39.)(Srov. 2 Kor 4,6.)\n"
        }, 
        {
            "chapter": 39, 
            "caption": "", 
            "refs": "2709", 
            "id": 2584, 
            "text": "Proroci čerpají světlo a sílu pro své poslání v „Samotě s Bohem“. Jejich modlitba není útěk před nevěrným světem, nýbrž naslouchání Božímu slovu, někdy zápas nebo nářek, vždy však přímluva, která očekává a připravuje zásah Boha zachránce, Pána dějin. (Srov. Am 7,2.5; Iz 6,5.8.11; Jer 1,6; 15,15-18; 20,7-18.)\n"
        }, 
        {
            "chapter": 39, 
            "caption": "ŽALMY, MODLITBA SHROMÁŽDĚNÍ", 
            "refs": "1093", 
            "id": 2585, 
            "text": "Od Davida až do příchodu Mesiáše obsahují svaté knihy modlitební texty, které dosvědčují, jak se stále více prohlubovala modlitba za sebe sama i za druhé (Srov. Ezd 9,6-15; Neh 1,4-11; Jon 2,3-10; Tob 3,11-16; Jud 9,2-14.). Žalmy byly postupně sebrány do sbírky pěti knih: Žalmy (nebo „chvály\"), mistrovské dílo modlitby Starého zákona.\n"
        }, 
        {
            "chapter": 39, 
            "caption": "", 
            "refs": "1177", 
            "id": 2586, 
            "text": "Žalmy živí a vyjadřují modlitbu Božího lidu jako shromáždění o velkých svátcích v Jeruzalémě a každou sobotu v synagogách. Tato modlitba je zároveň osobní i společná; týká se těch, kteří se modlí, i všech ostatních lidí; modlitba stoupá ze Svaté země a z obcí v diaspoře, ale objímá celé stvoření; připomíná spásné události minulosti a sahá až k naplnění dějin; slaví památku Božích zaslíbení, která se už uskutečnila, a očekává Mesiáše, který je definitivně splní. Žalmy, pronášené v modlitbě a naplněné v Kristu, zůstávají podstatné pro modlitbu jeho církve. (Srov. Denní modlitba církve, Všeobecné pokyny, 100-109.)\n"
        }, 
        {
            "chapter": 39, 
            "caption": "", 
            "refs": "2641", 
            "id": 2587, 
            "text": "Žaltář je kniha, v níž se Boží slovo stává modlitbou člověka. V jiných knihách Starého zákona „slova hlásají díla“ (Boha pro lidi) a „objasňují tajemství v nich obsažené“ (2. vatikánský koncil, DV 2.). V žaltáři, když žalmista zpívá pro Boha, vyjadřují slova Boží spásná díla. Tentýž Duch inspiruje Boží dílo a odpověď člověka a Kristus oboje navzájem spojí. V něm nás žalmy nepřestávají učit se modlit.\n"
        }, 
        {
            "chapter": 39, 
            "caption": "", 
            "refs": "", 
            "id": 2588, 
            "text": "Rozmanité výrazové formy modlitby žalmů se rodí při chrámové bohoslužbě i v srdci člověka. Ať jde o hymnus, modlitbu nářků nebo díkůvzdání, prosbu jednotlivce nebo celého společenství, o královský nebo poutní zpěv, o rozjímání plné moudrosti, jsou žalmy zrcadlem velkých Božích činů v dějinách jeho lidu i zrcadlem lidských situací, které prožíval žalmista. Některý žalm může zrcadlit minulou událost, ale jak tak střízlivý, že se jej vskutku mohou modlit lidé všech stavů a všech dob.\n"
        }, 
        {
            "chapter": 39, 
            "caption": "", 
            "refs": "304", 
            "id": 2589, 
            "text": "V žalmech lze rozeznat stálé rysy, jako je: prostota a spontánnost modlitby; touha po samém Bohu skrze všechno a se vším, co je v jeho stvoření dobré; svízelná situace věřícího, který ve své přednostní lásce k Pánu je vystaven davu nepřátel a pokušením; a v očekávání toho, co udělá věrný Bůh, jistota o jeho lásce a odevzdanost do jeho vůle. Modlitba žalmů je vždy proniknuta chválou, a proto titul této sbírky plně odpovídá tomu, co nám napovídá: „Chvály“. Vzhledem k tomu, že je sestavená pro bohoslužbu shromáždění, dává nám zaslechnout výzvu k modlitbě, na kterou zpěvem odpovídá: „Aleluja!“, „Chvalte Pána!“</p><p><small>„Co je půvabnější než žalm? Krásně o tom mluví sám David, který říká: ‘Chvalte Hospodina, protože žalm je dobrý. Ať zní našemu Bohu příjemné a krásné chválení.’ A skutečně, v žalmech je všechno: dobrořečení lidu, Boží chvála vzdávaná shromážděním i hold veškerenstva; v žalmech promlouvá vesmír, zaznívá hlas církve, zní v nich zpěvem vyznání víry …“ (Sv. Ambrož, <i>Enarrationes in Psalmos</i>, 1, 9: PL 14, 924; srov. Denní modlitba církve, 2. čtení v sobotu 10. týdne v mezidobí.)</small>\n"
        }, 
        {
            "chapter": 39, 
            "caption": "<b>Souhrn</b>", 
            "refs": "", 
            "id": 2590, 
            "text": "<em>„Modlitba je povznesení duše k Bohu nebo prosba k Bohu o vhodná dobra.“ (Sv. Jan Damašský, <i>De fide orthodoxa</i>, 3, 24: PG 94, 1089D.)</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2591, 
            "text": "<em>Bůh neúnavně volá každého člověka k tajemnému setkání se sebou samým. Modlitba doprovází celé dějiny spásy jako vzájemné volání mezi Bohem a člověkem.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2592, 
            "text": "<em>Modlitba Abraháma a Jakuba se jeví jako boj víry, vedený v důvěře v Boží věrnost a v jistotě vítězství, které je slíbeno těm, kdo vytrvají.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2593, 
            "text": "<em>Mojžíšova modlitba je odpovědí na iniciativu živého Boha k záchraně jeho lidu. Je předobrazem přímluvné modlitby jediného prostředníka, Ježíše Krista.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2594, 
            "text": "<em>Modlitba Božího lidu se rozvíjí ve stínu Božího stánku, archy úmluvy a chrámu, pod vedením pastýřů, hlavně krále Davida a proroků.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2595, 
            "text": "<em>Proroci volají k obrácení srdce, a zatímco dychtivě hledají Boží tvář, jako Eliáš, přimlouvají se za lid.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2596, 
            "text": "</em>Žalmy jsou mistrovským dílem modlitby Starého zákona. Mají dvě neoddělitelné složky: osobní a společnou. Tím, že připomínají Boží zaslíbení, která se již uskutečnila, a doufají v příchod Mesiáše, vztahují se na všechny dimenze dějin.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2597, 
            "text": "<em>Žalmy, pronášené v modlitbě a naplněné v Kristu, jsou podstatným a trvalým prvkem modlitby jeho církve. Žalmy jsou vhodné pro lidi všech stavů a všech dob.</em>\n"
        }, 
        {
            "chapter": 39, 
            "caption": "<b>2. ČLÁNEK</b><br>V PLNOSTI ČASU", 
            "refs": "", 
            "id": 2598, 
            "text": "Drama modlitby se nám plně zjevuje ve Slově, které se stalo tělem a přebývá mezi námi. Snažit se pochopit jeho modlitbu prostřednictvím toho, co nám o ní v evangeliu říkají jeho svědkové, znamená přiblížit se k svatému Pánu Ježíši jako k hořícímu keři: nejprve nazírat, jak se modlí, pak naslouchat, jak nás učí modlit se, abychom nakonec poznali, jak vyslýchá naši modlitbu.\n"
        }, 
        {
            "chapter": 39, 
            "caption": "JEŽÍŠ SE MODLÍ", 
            "refs": "470-473,584,534", 
            "id": 2599, 
            "text": "Boží Syn, který se stal synem Panny, se naučil též modlit podle svého lidského srdce. Modlitbám se učí od své matky, která uchovávala a rozjímala ve svém srdci o „všech velkých věcech“, které vykonal Všemohoucí (Srov. Lk 1,49; 2,19; 2,51.). Modlí se ve slovech a rytmech modlitby svého lidu, v nazaretské synagoze a ve chrámu. Avšak jeho modlitba vyvěrá z jiného, skrytějšího pramene, jak to dává vytušit již ve věku dvanácti let: „Musím být v tom, co je mého Otce“ (Lk 2,49). Zde se začíná zjevovat novost modlitby v plnosti času: dětinná modlitba, kterou Otec očekával od svých dětí, začíná být konečně prožívána samým jednorozeným Synem v jeho lidství, s lidmi a pro lidi.\n"
        }, 
        {
            "chapter": 39, 
            "caption": "", 
            "refs": "535,612,554,858,443", 
            "id": 2600, 
            "text": "Evangelium podle svatého Lukáše zdůrazňuje působení Ducha svatého a smysl pro modlitbu v Kristově poslání. Ježíš se před rozhodujícími chvílemi svého poslání modlí: než o něm Otec při jeho křtu (Srov. Lk 3,21.) a při jeho proměnění (Srov. Lk 9,28.) vydá svědectví a předtím, než svým utrpením uskuteční plán Otcovy lásky (Srov. Lk 22,41-44.). Modlí se také před rozhodujícími chvílemi, kterými začíná poslání jeho apoštolů: před volbou a povoláním Dvanácti (Srov. Lk 6,12.), před Petrovým vyznáním, že „Ježíš je Boží Mesiáš“ (Srov. Lk 9,18-20.), a konečně se modlí, aby víra hlavy apoštolů neselhala v pokušení (Srov. Lk 22,32.). Ježíšova modlitba před spádnými činy, které po něm Otec žádá, je pokorné a důvěryplné přilnutí jeho lidské vůle k láskyplné vůli Otce.\n"
        }, 
        {
            "chapter": 39, 
            "caption": "", 
            "refs": "2765", 
            "id": 2601, 
            "text": "„Jednoho dne se Ježíš na nějakém místě modlil. Když skončil, řekl mu jeden z jeho učedníků: ‘Pane, nauč nás modlit se’“ (Lk 11,1). Není to především z pohledu na modlícího se Mistra, že se v Kristově učedníkovi rodí touha po modlitbě? Může se jí tedy naučit od Učitele modlitby. A právě tím, že budou <i>nazírat</i> Syna a naslouchat mu, se děti naučí modlit se k Otci.\n"
        }, 
        {
            "chapter": 39, 
            "caption": "", 
            "refs": "616", 
            "id": 2602, 
            "text": "Ježíš se často uchyluje do ústraní, do samoty, na horu, nejraději v noci, aby se modlil (Srov. Mk 1,35; 6,46; Lk 5,16.). Uvádí lidi do své modlitby, protože ve svém vtělení na sebe plně vzal také lidstvo, a je obětuje Otci tím, že obětuje sama sebe. On, Slovo, „které se stalo tělem“, se podílí ve své lidské modlitbě na všem, co prožívají „jeho bratři“ (Srov. Žid 2,12.); má soucit s jejich slabostmi a chce je od nich osvobodit (Srov. Žid 2,15; 4,15.). Právě proto ho Otec poslal. Jeho slova a jeho skutky se tedy jeví jako viditelný projev jeho modlitby „ve skrytosti“.\n"
        }, 
        {
            "chapter": 39, 
            "caption": "", 
            "refs": "2637,2546,494", 
            "id": 2603, 
            "text": "Evangelisté nám uchovali v plném znění dvě Ježíšovy modlitby z doby jeho veřejné činnosti. Každá začíná díkůvzdáním. V první (Srov. Mt 11,25-27 a Lk 10,21-22.) Ježíš vyznává Otce, uznává a velebí ho, že skryl tajemství Božího království před těmi, kteří se považují za učené, a že je zjevil „maličkým“ (chudí z blahoslavenství). Jeho jásavé „Ano, Otče!“ vyjadřuje hloubku jeho srdce a jeho přilnutí k tomu, co se Otci „zalíbilo“, jako ozvěna ke „staň se“ jeho matky ve chvíli početí a jako předehra k tomu druhému, které řekne Otci během svého smrtelného zápasu. Celá Ježíšova modlitba spočívá v tomto láskyplném přilnutí jeho lidského srdce k „tajemství ... vůle“ Otce. (Srov. Ef 1,9.)\n"
        }, 
        {
            "chapter": 39, 
            "caption": "", 
            "refs": "478,2746", 
            "id": 2604, 
            "text": "Druhou modlitbu zaznamenává svatý Jan (Srov. Jan 11,41-42.) před Lazarovým vzkříšením. Předchází mu díkůvzdání: „Otče, děkuji ti, žes mě vyslyšel“, to znamená, že Otec vždy vyslyší Ježíšovu prosbu. A Ježíš hned dodává: „Věděl jsem sice, že mě vždycky vyslyšíš“, což znamená, že Ježíš prosí vytrvale. Tak nám Ježíšova modlitba uvedená díkůvzdáním zjevuje, jak prosit: dříve než je dar udělen, se Ježíš sjednocuje s tím, který dává a který dává sám sebe ve svých darech. Dárce je mnohem cennější než udělený dar; je „Pokladem“ a právě v něm je srdce jeho Syna; dar je udělován jako „přídavek“. (Srov. Mt 6,21.33.)</p><p><small>Ježíšova „velekněžská modlitba“ (Srov. Jan 17.) zaujímá v uskutečňování spásy jedinečné místo. O ní se bude rozjímat v závěrečné části prvního oddílu. Zjevuje totiž stále aktuální modlitbu našeho Velekněze a zároveň obsahuje to, co nás on učí v modlitbě Otče náš, která bude vyložena v druhém oddílu.</small>\n"
        }, 
        {
            "chapter": 39, 
            "caption": "", 
            "refs": "614", 
            "id": 2605, 
            "text": "Když nadejde hodina, v níž Ježíš dovrší plán Otcovy lásky, dává nahlédnout do nezbadatelné hloubky své synovské modlitby, a to nejen předtím, než se dobrovolně vydá („Otče … ne má vůle ať se stane, ale tvá“: Lk 22,42), nýbrž i ve svých <i>posledních slovech</i> na kříži, v nichž modlitba a sebeobětování splývají v jedno: modlit se dávat se: „Otče, odpusť jim, vždyť nevědí, co činí“ (Lk 23,34); „Amen, pravím ti, dnes budeš se mnou v ráji“ (Lk 23,43); „Ženo, to je tvůj syn“ … „To je tvá matka“ (Jan 19,26-27); „Žízním“ (Jan 19,28); „Bože můj, Bože můj, proč jsi mě opustil?“ (Mk 15,34)(Srov. Ž 22,2.); „Dokonáno je!“ (Jan 19,30); „Otče, do tvých rukou poroučím svého ducha!“ (Lk 23,46); až po onen „mocný hlas“, s nímž umírá, když vydechl naposled. (Srov. Mk 15,37; Jan 19,30.)\n"
        }, 
        {
            "chapter": 39, 
            "caption": "", 
            "refs": "403,653,2587", 
            "id": 2606, 
            "text": "Do tohoto výkřiku vtěleného Slova se slévají úzkosti lidstva všech dob podrobeného hříchu a smrti, všechny prosby a přímluvy dějin spásy. A hle, Otec je přijímá a proti veškeré naději je vyslyší tím, že vzkřísí svého Syna. Tak se naplňuje a dokonává drama modlitby v uskutečňování plánu stvoření a spásy. Žaltář nám nabízí klíč tohoto dramatu v Kristu. Otec říká v „Dnešku“ zmrtvýchvstání: „Ty jsi můj syn, já jsem tě dnes zplodil. Požádej mě a dám ti v majetek národy, do vlastnictví končiny země“ (Ž 2,7-8)(Srov. Sk 13,33.).</p><p><small>List Židům dramatickým způsobem vyjadřuje, jak Ježíšova modlitba dosahuje vítězství spásy: „V době, kdy jako člověk žil na zemi, přednesl s naléhavým voláním a se slzami vroucí modlitby k tomu, který měl moc ho od smrti vysvobodit, a byl vyslyšen pro svou úctu k Bohu. Ačkoliv to byl Syn Boží, naučil se svým utrpením poslušnosti. Když tak dokonal své dílo, stal se příčinou věčné spásy pro všechny, kteří ho poslouchají“ (Žid 5,7-9).</small>\n"
        }, 
        {
            "chapter": 39, 
            "caption": "JEŽÍŠ UČÍ MODLIT SE", 
            "refs": "520", 
            "id": 2607, 
            "text": "Když se Ježíš modlí, už tím nás učí modlit se. Božskou cestou naší modlitby je Ježíšova modlitba k Otci. Avšak evangelium nám poskytuje Ježíšovo výslovné učení o modlitbě. Jako vychovatel se nás ujímá tam, kde jsme, a postupně nás vede k Otci. Když se Ježíš obrací k zástupům, které jdou za ním, vychází z toho, co již znají z modlitby podle Staré smlouvy, a otevírá je novosti království, které přichází. Pak jim odhaluje tuto novost v podobenstvích. A konečně bude ke svým učedníkům, kteří mají být vychovateli modlitby v jeho církvi, otevřeně mluvit o Otci a o Duchu svatém.\n"
        }, 
        {
            "chapter": 39, 
            "caption": "", 
            "refs": "541,1430", 
            "id": 2608, 
            "text": "Již v <i>horském kázání</i> Ježíš zdůrazňuje obrácení srdce: smířit se s bratrem dřív, než člověk přinese oběť na oltář (Srov. Mt 5,23-24.), mít lásku k nepřátelům a modlit se za pronásledovatele (Srov. Mt 5,44-45.), modlit se k Otci „ve skrytosti“ (Mt 6,6), neplýtvat slovy (Srov. Mt 6,7.), odpouštět z hloubi srdce v modlitbě (Srov. Mt 6,14-15.), mít čisté srdce a hledat nebeské království (Srov. Mt 6,21.25.33.). Takové obrácení je zcela zaměřeno k Otci: je synovské.\n"
        }, 
        {
            "chapter": 39, 
            "caption": "", 
            "refs": "153,1814", 
            "id": 2609, 
            "text": "Když se srdce rozhodne takto se obrátit, naučí se modlit <i>ve víře</i>. Víra je synovské přilnutí k Bohu bez ohledu na to, co cítíme nebo chápeme. Stala se možnou, protože milovaný Syn nám otevírá přístup k Otci. Může nás žádat, abychom „hledali“ a „tloukli“, protože on sám je cesta i dveře. (Srov. Mt 7,7-11.13-14.)\n"
        }, 
        {
            "chapter": 39, 
            "caption": "", 
            "refs": "165", 
            "id": 2610, 
            "text": "Jako Ježíš prosí Otce a vzdává mu díky, dříve než dostane jeho dary, tak i nás učí této <i>synovské smělosti</i>: „Věřte, že všechno, oč v modlitbě prosíte, jste už dostali“ (Mk 11,24). Taková je síla modlitby: „Všechno je možné tomu, kdo věří“ (Mk 9,23) vírou, která nepochybuje (Srov. Mt 21,21.). Jak byl Ježíš zarmoucen „nevěrou“ (Mk 6,6) učedníků a „malověrnosti“ (Srov. Mt 8,26.) svých krajanů, tak stojí v údivu nad velkou vírou římského setníka (Srov. Mt 8,10.) a kananejské ženy (Srov. Mt 15,28.).\n"
        }, 
        {
            "chapter": 39, 
            "caption": "", 
            "refs": "2827", 
            "id": 2611, 
            "text": "Modlitba víry nespočívá jen v tom říkat „Pane, Pane“, ale v nasměrování srdce tak, aby konalo <i>vůli Otce</i> (Srov. Mt 7,21.). Ježíš vybízí své učedníky, aby vnášeli do modlitby tuto starost o spolupráci na Božím plánu. (Srov. Mt 9,38; Lk 10,2; Jan 4.34.)\n"
        }, 
        {
            "chapter": 39, 
            "caption": "", 
            "refs": "672,2725", 
            "id": 2612, 
            "text": "V Ježíšovi „je Boží království velmi blízko“ (Mk 1,15); on volá k obrácení a k víře, ale také k <i>bdělosti</i>. V modlitbě učedník bdí a vyhlíží toho, který je a který přichází, v památce jeho prvního příchodu v pokoře těla a v naději na jeho druhý příchod ve slávě (Srov. Mk 13; Lk 21,34-36.). Modlitba učedníků ve společenství s jejich Mistrem je boj, a právě tím, že bdí na modlitbách, neupadnou do pokušení. (Srov. Lk 22,40.46.)\n"
        }, 
        {
            "chapter": 39, 
            "caption": "", 
            "refs": "546,2559", 
            "id": 2613, 
            "text": "Tři zvlášť důležitá podobenství o modlitbě nám uchoval svatý Lukáš:</p><p>První „o neodbytném příteli“ (Srov. Lk 11,5-13.) vybízí k modlitbě konané s naléhavostí: „Tlučte a bude vám otevřeno.“ Tomu, kdo se takto modlí, nebeský Otec „dá všechno, co potřebuje“, a hlavně Ducha svatého, v němž jsou všechny dary.</p><p>Druhé o „neodbytné vdově“ (Srov. Lk 18,1-8.) je zaměřeno na jednu z vlastností modlitby: je třeba se stále modlit, neochabovat, mít <i>trpělivost</i> víry. „Ale nalezne Syn člověka víru na zemi, až přijde?“</p><p>Třetí podobenství „o farizeovi a celníkovi“ (Srov. Lk 18,9-14.) se týká pokory srdce, které se modlí: „Bože, smiluj se nade mnou hříšným.“ Církev tuto modlitbu: „Kyrie eleison!“ stále koná.\n"
        }, 
        {
            "chapter": 39, 
            "caption": "", 
            "refs": "434", 
            "id": 2614, 
            "text": "Když Ježíš otevřeně svěřuje svým učedníkům tajemství modlitby k Otci, odhaluje jim, jaká bude muset být jejich modlitba, a také naše, až se vrátí k Otci ve svém oslaveném lidství. Co je nyní nové, je to, že je třeba prosit <i>v jeho jménu</i> (Srov. Jan 14,13.). Víra v něho uvádí učedníky do poznání Otce, protože Ježíš je „cesta, pravda a život“ (Jan 14,6). Víra nese své ovoce v lásce: zachovávat jeho slovo, jeho přikázání, zůstávat s ním v Otci, který nás v něm miluje tak, že v nás přebývá. V této nové smlouvě je jistota, že naše prosby budou vyslyšeny, založena na Ježíšově modlitbě. (Srov. Jan 14,13-14.)\n"
        }, 
        {
            "chapter": 39, 
            "caption": "", 
            "refs": "728", 
            "id": 2615, 
            "text": "A navíc, je-li naše modlitba spojena s Ježíšovou, Otec nám dá „jiného Přímluvce“, aby byl „s námi navždy: Ducha pravdy“ (Jan 14,16-17). Tato novost modlitby a jejích podmínek se ukáže v řeči na rozloučenou. Křesťanská modlitba je v Duchu svatém společenstvím lásky s Otcem, nejen skrze Krista, nýbrž i v něm: „Dosud jste o nic neprosili ve jménu mém. Proste, a dostanete, aby se vaše radost naplnila“ (Jan 16,24).\n"
        }, 
        {
            "chapter": 39, 
            "caption": "JEŽÍŠ VYSLÝCHÁ MODLITBU", 
            "refs": "548,2667", 
            "id": 2616, 
            "text": "Modlitba k Ježíšovi je jím už vyslyšena během jeho veřejné činnosti, a to prostřednictvím znamení (zázraků), která předjímají moc jeho smrti a jeho zmrtvýchvstání: Ježíš vyslýchá modlitbu víry vyjádřenou slovy (Malomocný: srov. Mk 1,40-41; Jairus: srov. Mk 5,36; Kananejka: srov. Mk 7,29; kající se zločinec na kříži: srov. Lk 23,39—43.), nebo v mlčení (Ti, kteří přinesli ochrnulého: srov. Mk 2,5; žena trpící krvotokem, která se dotýká jeho šatů: srov. Mk 5,28; slzy a drahocenný olej kajícnice: srov. Lk 7,37-38.). Naléhavá prosba slepců „Synu Davidův, smiluj se nad námi“(Mt 9,27), „Synu Davidův, Ježíši, smiluj se nade mnou“ (Mk 10,47) přešla do tradice „<i>Ježíšovy modlitby</i>“: „Pane Ježíši Kriste, Synu Boha živého, smiluj se nade mnou hříšným!“ Ať se jedná o uzdravení z nemoci, nebo o odpuštění hříchů, Ježíš na modlitbu, která ho s vírou vzývá, vždy odpovídá: „Jdi v pokoji, tvá víra tě zachránila.“</p><p><small>Svatý Augustin obdivuhodně shrnuje tři rozměry Ježíšovy modlitby: „On se za nás modlí jako náš kněz, modlí se v nás jako naše hlava; my se modlíme k němu jako k svému Bohu. Poznávejme tedy naše hlasy v něm i jeho hlas v nás.“ (Sv. Augustin, <i>Enarratio in Psalmos</i>, 85, 1; srov. Denní modlitba církve, Všeobecné pokyny, 7.)</small>\n"
        }, 
        {
            "chapter": 39, 
            "caption": "MODLITBA PANNY MARIE", 
            "refs": "148,494,490", 
            "id": 2617, 
            "text": "Mariina modlitba nám byla zjevena na úsvitu plnosti časů. Před vtělením Božího Syna a před vylitím Ducha svatého její modlitba jedinečným způsobem spolupracuje na dobrotivém plánu Otce: ve chvíli zvěstování na početí Krista  (Srov. Lk 1,38.) a o letnicích na zrodu církve, Kristova těla (Srov. Sk 1,14.). Ve víře jeho pokorné služebnice se Božímu daru dostává přijetí, na které Bůh čekal už od počátku časů. Ta, kterou Všemohoucí „naplnil milostí“, odpovídá obětí celé své bytosti: „Hle, jsem služebnice Páně, staň se mi podle tvého slova.“ <i>Fiat</i> (staň se) je křesťanská modlitba: cele patřit jemu, protože on cele patří nám.\n"
        }, 
        {
            "chapter": 39, 
            "caption": "", 
            "refs": "2674,726", 
            "id": 2618, 
            "text": "Evangelium nám ukazuje, jak se Maria s vírou modlí a přimlouvá: v Káně (Srov. Jan 2,1-12.) Ježíšova matka prosí svého Syna za potřeby pro svatební hostinu, která je znamením jiné hostiny, totiž svatby Beránka, který na prosbu své Nevěsty církve vydává své tělo a svou krev. A je to právě v hodině nové smlouvy u paty kříže (Srov. Jan 19,25-27.), kdy je Maria vyslyšena jako žena, nová Eva, pravá „matka živých“.\n"
        }, 
        {
            "chapter": 39, 
            "caption": "", 
            "refs": "724", 
            "id": 2619, 
            "text": "A proto Mariin chvalozpěv (Srov. Lk 1,46-55.)(latinský „Magnificat“, byzantské „Megalinarion“) je zároveň zpěvem Matky Boží i církve, zpěvem sionské dcery a nového Božího lidu, zpěvem díkůvzdání za plnost milostí udělených v díle spásy, zpěvem „chudých“, jejichž naděje je dovršena splněním zaslíbení daných „našim otcům, Abrahámovi a jeho potomstvu na věky“.\n"
        }, 
        {
            "chapter": 39, 
            "caption": "<b>Souhrn</b>", 
            "refs": "", 
            "id": 2620, 
            "text": "<em>Dokonalým vzorem modlitby v Novém zákoně je Ježíšova synovská modlitba. Ježíšova modlitba, konaná často v samotě, v mlčení, zahrnuje láskyplné přilnutí k vůli Otcově až po kříž a naprostou důvěru, že bude vyslyšena.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2621, 
            "text": "<em>Ježíš při svém vyučování vychovává své učedníky k tomu, aby se modlili s čistým srdcem, s živou a vytrvalou vírou, se synovskou oddaností. Vyzývá je k bdělosti a vybízí je, aby se obraceli se svými prosbami k Bohu v jeho jménu. Ježíš Kristus sám vyslyší prosby, které jsou k němu vysílány.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2622, 
            "text": "<em>Modlitba Panny Marie, v jejím „Fiat“ (staň se) a v jejím Magnificat (chvalozpěvu), se vyznačuje velkodušnou obětí celé její bytosti ve víře.</em>\n"
        }, 
        {
            "chapter": 39, 
            "caption": "<b>3. ČLÁNEK</b><br>V ČASE CÍRKVE", 
            "refs": "731", 
            "id": 2623, 
            "text": "V den letnic sestoupil Duch zaslíbení na učedníky, kteří „všichni byli společně pohromadě“ (Sk 2,1), aby ho očekávali, a „jednomyslně setrvávali v modlitbách“ (Sk 1,14). Duch, který učí církev a připomíná jí všechno, co Ježíš řekl (Srov. Jan 14,26.), ji také vychovává k životu modlitby.\n"
        }, 
        {
            "chapter": 39, 
            "caption": "", 
            "refs": "1342", 
            "id": 2624, 
            "text": "V první jeruzalémské obci věřící „setrvávali v apoštolském učení, v bratrském společenství, v lámání chleba a v modlitbách“ (Sk 2,42). Toto pořadí je typické pro modlitbu církve: má základ v apoštolské víře, osvědčuje se láskou a je živena eucharistií.\n"
        }, 
        {
            "chapter": 39, 
            "caption": "", 
            "refs": "1092,1200", 
            "id": 2625, 
            "text": "Jsou to především ty modlitby, které sice věřící slyší nebo čtou v Písmu, avšak aktualizují je. Platí to zejména o žalmech, které se již naplnily v Kristu (Srov. Lk 24,27.44.). Duch svatý, který tímto způsobem připomíná modlící se církví Krista, ji také uvádí do celé pravdy a vzbuzuje nové formulace, které budou vyjadřovat nezbadatelné tajemství Krista, jež působí v životě, ve svátostech a v poslání jeho církve. Tyto nové formulace se pak rozvíjejí ve velkých liturgických a duchovních tradicích. <i>Způsoby modlitby</i>, jak jsou vyjádřeny v kanonických apoštolských spisech, zůstávají pro křesťanskou modlitbu směrodatné.\n"
        }, 
        {
            "chapter": 39, 
            "caption": "<b>I. Velebení a klanění</b>", 
            "refs": "1078", 
            "id": 2626, 
            "text": "<i>Velebení</i> vyjadřuje základní směr křesťanské modlitby: je to setkání Boha s člověkem; v něm Boží dar a jeho přijetí člověkem volají jeden po druhém a spojují se. Modlitba chvály je odpověď člověka na Boží dary: protože Bůh dává požehnání, srdce člověka může zase velebit toho, který je zdrojem všeho požehnání.\n"
        }, 
        {
            "chapter": 39, 
            "caption": "", 
            "refs": "1083", 
            "id": 2627, 
            "text": "Tento pohyb vyjadřují dva základní směry: někdy chvála stoupá, nesena Duchem svatým skrze Krista k Otci (velebíme ho, protože nám požehnal)(Srov. Ef 1,3-14; 2 Kor 1,3-7; 1 Petr 1,3-9.); někdy vyprošuje naše modlitba milost Ducha svatého, která skrze Krista sestupuje od Otce (on nám žehná)(Srov. 2 Kor 13,13; Řím 15,5.6-13; Ef 6,23-24.).\n"
        }, 
        {
            "chapter": 39, 
            "caption": "", 
            "refs": "2096,2097,2559", 
            "id": 2628, 
            "text": "<i>Klanění</i> je základní postoj člověka, který uznává, že je tvorem před svým Stvořitelem. Velebí velikost Pána (Srov. Ž 95,1-6.), který nás stvořil, a všemohoucnost Spasitele, který nás osvobozuje od zlého. Duch „padá na tvář“ před „králem slávy“ (Srov. Ž 24,9-10.) a uctivě mlčí před Bohem, „vždy větším než my“ (Srov. sv. Augustin, <i>Enarratio in Psalmos</i>, 62, 16.). Klanět se třikrát svatému a svrchovaně láskyhodnému Bohu nás naplňuje pokorou a dodává jistotu našim prosbám.\n"
        }, 
        {
            "chapter": 39, 
            "caption": "<b>II. Prosebná modlitba</b>", 
            "refs": "396", 
            "id": 2629, 
            "text": "Slovní zásoba vyjadřující prosbu má v Novém zákoně množství odstínů: prosit, žádat, naléhavě žádat, vzývat, volat, křičet, ba dokonce „zápasit v modlitbě“ (Srov. Řím 15,30; Kol 4,12.). Ale nejobvyklejším a také nejspontánnějším výrazem je slovo prosba: právě prosebnou modlitbou vyjadřujeme, že jsme si vědomi svého vztahu k Bohu; jako tvorové nejsme zdrojem své existence, ani pány nad protivenstvími, ani svým posledním cílem, jsme však také hříšníci a jako křesťané víme, že se odvracíme od Otce. Prosba je už návrat k němu.\n"
        }, 
        {
            "chapter": 39, 
            "caption": "", 
            "refs": "2090", 
            "id": 2630, 
            "text": "Téměř neznámy jsou v Novém zákoně modlitby nářků, zatímco jsou časté ve Starém zákoně. Ve vzkříšeném Kristu se prosba církve už opírá o naději, i když ještě čekáme a musíme každý den usilovat o obrácení. Z docela jiné hlubiny vyvěrá křesťanská prosba, kterou svatý Pavel nazývá <i>sténání</i>: toto stvoření, které v porodních bolestech „sténá a trpí“ (Řím 8,22), ale také naše sténání, když očekáváme „vykoupení našeho těla“, neboť „naše spása je předmětem naděje“ (Řím 8,23-24); a jsou to konečně „vzdechy, které nelze vyjádřit“, samého Ducha svatého, který „nám přichází na pomoc v naší slabosti. Vždyť ani nevíme, oč se máme vlastně modlit“ (Řím 8,26).\n"
        }, 
        {
            "chapter": 39, 
            "caption": "", 
            "refs": "2838", 
            "id": 2631, 
            "text": "<i>Prosba o odpuštění</i> je první podnět k prosebné modlitbě (Srov. prosbu celníka: „smiluj se nade mnou hříšným“: Lk 18,13.). Je předpokladem spravedlivé a čisté modlitby. Důvěrná pokora nás navrací do světla společenství s Otcem a jeho Synem Ježíšem Kristem a do společenství s druhými (Srov. 1 Jan 1,7-2,2.): tehdy „dostáváme od něho všechno, zač prosíme“ (1 Jan 3,22). Prosba o odpuštění předchází jak eucharistické liturgii, tak i osobní modlitbě.\n"
        }, 
        {
            "chapter": 39, 
            "caption": "", 
            "refs": "2816,1942", 
            "id": 2632, 
            "text": "Středem křesťanské prosby je <i>touha po Božím království</i>, které podle Ježíšova učení přichází, a jeho hledání (Srov. Mt 6,10.33; Lk 11,2.13.). Prosby jsou odstupňovány: nejprve se prosí o Království, pak o to, co je nutné k jeho přijetí a k spolupráci na jeho příchodu. Tato spolupráce na poslání Krista i Ducha svatého, které je nyní posláním církve, je předmětem modlitby společenství apoštolů (Srov. Sk 6,6; 13,3.). Modlitba sv. Pavla, apoštola v pravém smyslu slova, nám ukazuje, jak musí božská péče o všechny církve pronikat křesťanskou modlitbu (Srov. Řím 10,1; Ef 1,16-23; Flp 1,9-11; Kol 1,3-6; 4,3-4.12.). Prostřednictvím modlitby pracuje každý pokřtěný na příchodu Božího království.\n"
        }, 
        {
            "chapter": 39, 
            "caption": "", 
            "refs": "2830", 
            "id": 2633, 
            "text": "Když se člověk takto podílí na spásné Boží lásce, lze pochopit, že se <i>všechny potřeby</i> mohou stát předmětem prosby. Kristus, který vzal na sebe všechno, aby všechno vykoupil, je oslaven prosbami, s nimiž se v jeho jménu obracíme k Otci (Srov. Jan 14,13.). Právě na základě tohoto ujištění nás apoštolové Jakub (Srov. Jak 1.5-8.) a Pavel vyzývají, abychom se modlili <i>za všech okolností</i>. (Srov. Ef 5,20; Flp 4,6-7; Kol 3,16-17; 1 Sol 5,17-18.)\n"
        }, 
        {
            "chapter": 39, 
            "caption": "<b>III. Přímluvná modlitba</b>", 
            "refs": "432", 
            "id": 2634, 
            "text": "Přímluva je prosebná modlitba, která nás více připodobňuje Ježíšově modlitbě. On je jediný přímluvce u Otce za všechny lidi, zvláště za hříšníky (Srov. Řím 8,34; 1 Tim 2,5-8; 1 Jan 2,1.). „Proto také je schopen přinést navždy spásu těm, kdo skrze něho přicházejí k Bohu, neboť je stále živ, aby se za ně přimlouval“ (Žid 7,25). Sám Duch svatý „se za nás přimlouvá“ a jeho přímluva „za křesťany je ve shodě s Boží vůlí“ (Řím 8,26-27).\n"
        }, 
        {
            "chapter": 39, 
            "caption": "", 
            "refs": "2571,2577", 
            "id": 2635, 
            "text": "Přimlouvat se, žádat o něco ve prospěch druhého, je od dob Abraháma vlastní srdci, které je v souladu s Božím milosrdenstvím. V době církve se křesťanská přímluva podílí na přímluvě Kristově: je výrazem společenství svatých. Kdo se modlí, nehledá v přímluvě to, co slouží jen jeho „vlastnímu prospěchu, ale i prospěchu druhých“ (Flp 2,4), ba dokonce se modlí i za ty, kteří mu ubližují. (Srov. Štěpán, který se modlí za své vrahy jako Ježíš: srov. Sk 7,60; Lk 23,28.34.)\n"
        }, 
        {
            "chapter": 39, 
            "caption": "", 
            "refs": "1900,1037", 
            "id": 2636, 
            "text": "První křesťanské obce hluboce prožívaly tento způsob sdílení (Srov. Sk 12,5; 20,36; 21,5; 2 Kor 9,14.). Apoštol Pavel je tak činí účastnými své služby evangeliu (Srov. Ef 6,18-20; Kol 4,3-4; 1 Sol 5,25.), ale také se za ně přimlouvá (Srov. Flp 1,3-4; Kol 1,3; 2 Sol 1,11.). Přímluva křesťanů nezná hranic: „... za všechny lidi … za všechny, kdo mají moc“ (1 Tim 2,1), za ty, kteří pronásledují (Srov. Řím 12,14.), za spásu těch, kteří odmítají evangelium. (Srov. Řím 10,1.)\n"
        }, 
        {
            "chapter": 39, 
            "caption": "<b>IV. Modlitba díkůvzdání</b>", 
            "refs": "224,1328,2603", 
            "id": 2637, 
            "text": "Vzdávání díků charakterizuje modlitbu církve, která slavením eucharistie ukazuje a stává se stále více tím, čím je. Vždyť Kristus v díle spásy osvobozuje stvoření od hříchu a smrti, aby je znovu posvětil a přivedl nazpět k Otci, k jeho slávě. Díkůvzdání údů Těla se podílí na díkůvzdání Hlavy.\n"
        }, 
        {
            "chapter": 39, 
            "caption": "", 
            "refs": "", 
            "id": 2638, 
            "text": "Stejně jako předmětem prosebné modlitby se může každá událost a každá potřeba stát i důvodem k díkůvzdání. Listy svatého Pavla často začínají a končí díkůvzdáním a vždy je tam přítomen Pán Ježíš. „Ve všech životních podmínkách děkujte Bohu. Tak to Bůh po vás chce v Kristu Ježíši“ (1 Sol 5,18). „Buďte vytrvalí v modlitbě, buďte při ní bdělí a vděční“ (Kol 4,2).\n"
        }, 
        {
            "chapter": 39, 
            "caption": "<b>V. Modlitba chvály</b>", 
            "refs": "213", 
            "id": 2639, 
            "text": "Chvála je způsob modlitby, která bezprostředněji uznává, že Bůh je Bohem. Opěvuje ho pro něho samého, oslavuje ho, protože <i>ON JE</i>, bez ohledu na to, co koná. Je to podíl na blahoslavenství čistých srdcí, která milují Boha ve víře, dříve než ho spatří ve slávě. Skrze chválu se Duch spojuje s naším duchem, aby dosvědčoval, že jsme Boží děti (Srov. Řím 8,16.), vydává svědectví jednorozenému Synu, v němž jsme byli přijati za syny a skrze něhož oslavujeme Otce. Chvála zahrnuje ostatní způsoby modlitby a pozvedá je tomu, který je jejich pramenem i cílem: „jeden Bůh, Otec, od něhož pochází všechno, pro něhož jsme tu i my“ (1 Kor 8,6).\n"
        }, 
        {
            "chapter": 39, 
            "caption": "", 
            "refs": "", 
            "id": 2640, 
            "text": "Svatý Lukáš ve svém evangeliu často zaznamenává úžas a chválu nad podivuhodnými činy Krista; zdůrazňuje je také při zásazích Ducha svatého, které jsou popsány ve Skutcích apoštolů: život jeruzalémské obce (Srov. Sk 2,47.), uzdravení chromého vykonané Petrem a Janem (Srov. Sk 3,9.), jásot zástupu, který za to Boha velebí (Srov. Sk 4,21.), radost pohanů z pisidské Antiochie, „kteří velebili slovo Páně“ (Sk 13,48).\n"
        }, 
        {
            "chapter": 39, 
            "caption": "", 
            "refs": "2587", 
            "id": 2641, 
            "text": "„Když mezi sebou mluvíte, užívejte slov ze žalmů, chvalozpěvů a duchovních písní; ze srdce zpívejte a hrajte Pánu“ (Ef 5,19)(Srov. Kol 3,16.). Jako inspirovaní svatopisci Nového zákona, tak i první křesťanská společenství pročítají znovu knihu Žalmů a opěvují jimi Kristovo tajemství. V nové síle Ducha skládají tak chvalozpěvy a duchovní písně, inspirujíce se přitom neslýchanou událostí, kterou Bůh uskutečnil ve svém Synu: je to jeho vtělení, jeho smrt vítězící nad smrtí, jeho vzkříšení, jeho nanebevstoupení na Boží pravici (Srov. Flp 2,6-11; Kol 1,15-20; Ef 5,14; 1 Tim 3,16; 6,15-16; 2 Tim 2,11-13.). Z těchto „divů“ uskutečňování celého díla spásy stoupá doxologie, chvála Bohu. (Srov. Řím 16,25-27; Ef 1,3-14; Ef 3,20-21; Jud 24-25.)\n"
        }, 
        {
            "chapter": 39, 
            "caption": "", 
            "refs": "1137", 
            "id": 2642, 
            "text": "Zjevení toho, „co se má brzo stát“ — Apokalypsa (kniha Zjevení) — se opírá o chvalozpěvy nebeské liturgie (Srov. Zj 4,8-11; 5,9-14; 7,10-12.), ale té o přímluvu „svědků“ (mučedníků)(Srov. Zj 6,10.). Proroci a svatí, všichni, kteří byli na zemi zabiti pro své svědectví vydané Kristu (Srov. Zj 18,24.), nesmírný zástup těch, kteří přišli z velkého protivenství, nás předešli do království, zpívají chvály na oslavu toho, který sedí na trůnu, a Beránka (Srov. Zj 19,1-8.). Ve společenství s nimi i pozemská církev ve víře a ve zkouškách zpívá tyto chvalozpěvy. Víra v prosbách i v přímluvách doufá proti veškeré naději a vzdává díky „Otci světel“, od něhož „sestupuje každý dokonalý dar“ (Srov. Jak 1,17.). Víra je tak čirou chválou.\n"
        }, 
        {
            "chapter": 39, 
            "caption": "", 
            "refs": "", 
            "id": 2643, 
            "text": "Eucharistie obsahuje a vyjadřuje všechny způsoby modlitby: je „čistou obětí“ celého Kristova těla ke slávě jeho jména (Srov. Mal 1,11.). Podle východních i západních tradic je „obětí chvály“.\n"
        }, 
        {
            "chapter": 39, 
            "caption": "<b>Souhrn</b>", 
            "refs": "", 
            "id": 2644, 
            "text": "<em>Duch svatý, který učí církev a připomíná jí všechno, co Ježíš řekl, ji také vychovává k životu modlitby tím, že v ní vzbuzuje projevy, které se obnovují v rámci trvalých forem: velebení, prosby, přímluvy, vzdávání díků a chvály.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2645, 
            "text": "<em>Lidské srdce může velebit toho, který je zdrojem veškerého požehnání, protože Bůh mu žehná.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2646, 
            "text": "<em>Předmětem prosebné modlitby je odpuštění, hledání Božího království, jakož i každá opravdová potřeba.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2647, 
            "text": "<em>Přímluvná modlitba spočívá v prosbě ve prospěch druhého. Nezná hranic a zahrnuje i nepřátele.</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2648, 
            "text": "<em>Každá radost a každé utrpení, každá událost a každá potřeba může být pohnutkou pro díkůvzdání, které tím, že se podílí na Kristově díkůvzdání, má naplňovat celý život: „Ve všech životních podmínkách děkujte Bohu“ (1 Sol 5,18).</em>\n"
        }, 
        {
            "chapter": 39, 
            "caption": "", 
            "refs": "", 
            "id": 2649, 
            "text": "<em>Zcela nezištná modlitba chvály se soustřeďuje na Boha; opěvuje ho pro něho samého, oslavuje ho, ne proto co koná, ale proto že JE.</em>\n"
        }, 
        {
            "chapter": 40, 
            "caption": "", 
            "refs": "75", 
            "id": 2650, 
            "text": "Modlitba se neomezuje na spontánní projev vnitřního hnutí: aby se člověk modlil, musí chtít. Nestačí ani jen znát, co zjevuje o modlitbě Písmo: je třeba se naučit modlit. Skrze živé předávání (posvátná tradice) Duch svatý učí modlitbě Boží děti v církvi, která věří a která se modlí. (Srov. 2. vatikánský koncil, DV 8.)\n"
        }, 
        {
            "chapter": 40, 
            "caption": "", 
            "refs": "94", 
            "id": 2651, 
            "text": "Tradice křesťanské modlitby je jeden ze způsobů růstu tradice víry, zvláště prostřednictvím kontemplace a studia věřících, kteří uchovávají ve svém srdci události a slova celého díla spásy, a skrze hluboké proniknutí duchovních skutečností, jež zakoušejí. (Srov. 2. vatikánský koncil, DV 8.)\n"
        }, 
        {
            "chapter": 40, 
            "caption": "<b>1. ČLÁNEK</b><br>U PRAMENŮ MODLITBY", 
            "refs": "694", 
            "id": 2652, 
            "text": "Duch svatý je „živá voda“, která v modlícím se srdci „tryská do života věčného“ (Srov. Jan 4,14.). On nás učí, abychom ji čerpali ze samého pramene: z Krista. V křesťanském životě jsou prameny, kde nás Kristus očekává, aby nás napojil Duchem svatým.\n"
        }, 
        {
            "chapter": 40, 
            "caption": "BOŽÍ SLOVO", 
            "refs": "133,1100", 
            "id": 2653, 
            "text": "Církev „naléhavě a důrazně vybízí všechny věřící …, aby častým čtením Písma svatého získali ‘nesmírně cenné poznání Ježíše Krista’ … Četba Písma svatého má být provázeno modlitbou, aby se stala rozhovorem mezi Bohem a člověkem. Neboť ‘jeho oslovujeme, když se modlíme; jemu nasloucháme, když čteme božské výroky’.“ (2. vatikánský koncil, DV 25; srov. sv. Ambrož, <i>De officiis ministrorum</i>: PL 16, 50A.)\n"
        }, 
        {
            "chapter": 40, 
            "caption": "", 
            "refs": "", 
            "id": 2654, 
            "text": "Otcové duchovního života shrnují v parafrázi Mt 7,7 rozpoložení srdce živeného Božím slovem v modlitbě takto: „Hledejte při četbě a najdete v rozjímání; klepejte v modlitbě a bude vám otevřeno v kontemplaci (nazírání).“ (Guigo, <i>Scala claustralium</i>: PL 184, 476C.)\n"
        }, 
        {
            "chapter": 40, 
            "caption": "LITURGIE CÍRKVE", 
            "refs": "1073,368", 
            "id": 2655, 
            "text": "Poslání Krista a Ducha svatého, jež ve svátostné liturgii církve hlásá, zpřítomňuje a sděluje tajemství spásy, pokračuje v srdci, které se modlí. Otcové duchovního života někdy přirovnávají srdce k oltáři. Modlitba zniterňuje a vstřebává liturgii během jejího slavení i po něm. I když je modlitba prožívána „ve skrytosti“ (Mt 6,6), je vždy <i>modlitbou církve</i> a společenstvím s Nejsvětější Trojicí. (Srov. Denní modlitba církve, Všeobecné pokyny, 9.)\n"
        }, 
        {
            "chapter": 40, 
            "caption": "BOŽSKÉ CTNOSTI", 
            "refs": "", 
            "id": 2656, 
            "text": "Do modlitby se vstupuje tak, jako se vstupuje do liturgie: těsnou bránou <i>víry</i>. Hledáme Pánovu tvář skrze znamení jeho přítomnosti a toužíme po ní, chceme naslouchat jeho slovu a uchovávat je.\n"
        }, 
        {
            "chapter": 40, 
            "caption": "", 
            "refs": "", 
            "id": 2657, 
            "text": "Duch svatý, který nás učí slavit liturgii v očekávání Kristova návratu, nás vychovává, abychom se modlili <i>v naději</i>. Naopak modlitba církve i osobní modlitba v nás živí naději. Obzvláště žalmy s jejich konkrétním a bohatým jazykem nás učí upínat svou naději k Bohu. „Pevně jsem doufal v Hospodina, on se ke mně sklonil a vyslyšel mé volání“ (Ž 40,2). „A Bůh, dárce naděje, ať vás naplní samou radostí i pokojem ve víře, abyste prospívali v naději v mocnou pomoc Ducha svatého“ (Řím 15,13).\n"
        }, 
        {
            "chapter": 40, 
            "caption": "", 
            "refs": "826", 
            "id": 2658, 
            "text": "„Naděje však neklame, protože Boží <i>láska</i> je nám vlita do srdce skrze Ducha svatého, který nám byl dán“ (Řím 5,5). Modlitba utvářená liturgickým životem čerpá všechno z lásky, kterou jsme v Kristu milováni a jež nám dává schopnost odpovídat na ni láskou, jakou on nás miloval. Láska je pramenem modlitby; kdo z ní čerpá, dotýká se vrcholu modlitby:</p><p><small>„Miluji tě, můj Bože, a má jediná touha je milovat tě až do posledního dechu. Miluji tě, můj Bože, nekonečně láskyhodný, a raději bych zemřel s láskou k tobě, než abych žil bez lásky k tobě. Miluji tě, Pane, a jediná milost, o kterou tě prosím, je, abych tě miloval věčně … Můj Bože, nemůže-li můj jazyk každou chvíli opakovat, že tě miluji, kéž alespoň mé srdce ti to opakuje při každém nadechnutí.“ (Sv. Jan Maria Vianney, Modlitba.)</small>\n"
        }, 
        {
            "chapter": 40, 
            "caption": "„DNES\"", 
            "refs": "1165,2837,305", 
            "id": 2659, 
            "text": "Učíme se modlit v určitých chvílích, když nasloucháme slovu Páně a když se účastníme jeho velikonočního tajemství; ale je to v každé chvíli, v <i>každodenních</i> událostech, kdy je nám dáván Duch, aby dal vytrysknout modlitbě. Ježíšovo učení o modlitbě k našemu Otci je v téže linii jako učení o Boží prozřetelnosti (Srov. Mt 6,11.34.): čas je v rukou Otce; setkáváme se s ním v přítomnosti: ne včera, ani zítra, ale dnes: „Kéž byste dnes uposlechli jeho hlasu: ‘Nezatvrzujte svá srdce’“ (Ž 95,8).\n"
        }, 
        {
            "chapter": 40, 
            "caption": "", 
            "refs": "2546,2632", 
            "id": 2660, 
            "text": "Modlit se ve všedních událostech každého dne a každého okamžiku, to je jedno z tajemství nebeského království zjeveného „maličkým“, Kristovým služebníkům, chudým blahoslavenství. Je dobré a spravedlivé modlit se, aby příchod království spravedlnosti a míru ovlivňoval běh dějin, ale je stejně důležité „proniknout“ modlitbou obyčejné všední situace. Všechny způsoby modlitby mohou být oním kvasem, k němuž Pán přirovnává Boží království. (Srov. Lk 13,20-21.)\n"
        }, 
        {
            "chapter": 40, 
            "caption": "<b>Souhrn</b>", 
            "refs": "", 
            "id": 2661, 
            "text": "<em>Prostřednictvím živého předávání, tradice, Duch svatý v církvi učí Boží děti modlitbě.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2662, 
            "text": "<em>Prameny modlitby jsou: Boží slovo, liturgie církve, ctnosti víry, naděje a lásky.</em>\n"
        }, 
        {
            "chapter": 40, 
            "caption": "<b>2. ČLÁNEK</b><br>CESTA MODLITBY", 
            "refs": "1201", 
            "id": 2663, 
            "text": "V živé tradici modlitby každá církev podle historických, společenských a kulturních souvislostí předkládá svým věřícím jazyk modlitby: slova, nápěvy, gesta, výtvarné projevy. Učitelskému úřadu církve (Srov. 2. vatikánský koncil, DV 10.) přísluší rozlišovat, nakolik jsou tyto cesty modlitby věrné tradici apoštolské víry, a je úkolem pastýřů a katechetů vysvětlovat jejich smysl, který se vždy vztahuje k Ježíši Kristu.\n"
        }, 
        {
            "chapter": 40, 
            "caption": "MODLITBA K OTCI", 
            "refs": "2780", 
            "id": 2664, 
            "text": "Pro křesťanskou modlitbu není jiné cesty než Kristus. Naše modlitba, jak společná, tak osobní, ústní nebo vnitřní, dochází až k Otci, jen když se modlíme „ve jménu“ Ježíše. Ježíšovo svaté lidství je tedy cesta, kterou nás Duch svatý učí modlit se k Bohu, našemu Otci.\n"
        }, 
        {
            "chapter": 40, 
            "caption": "MODLITBA K JEŽÍŠOVI", 
            "refs": "451", 
            "id": 2665, 
            "text": "Modlitba církve, živená Božím slovem a slavením liturgie, nás učí modlit se k Pánu Ježíši. I když se obrací především k Otci, zahrnuje ve všech liturgických tradicích modlitební formy obracející se ke Kristu. Některé žalmy, aktualizované v modlitbě církve, a Nový zákon nám vkládají do úst a vrývají do našich srdcí tato vzývání Krista z modliteb k němu: Boží Synu, Boží Slovo, Pane, Spasiteli, Beránku Boží, Králi, milovaný Synu, Synu Panny, dobrý Pastýři, náš Životě, naše Světlo, naše Naděje, naše Vzkříšení, Příteli lidí ...\n"
        }, 
        {
            "chapter": 40, 
            "caption": "", 
            "refs": "432,435", 
            "id": 2666, 
            "text": "Avšak jméno, které obsahuje všechno, je to, které dostává Boží Syn při vtělení: JEŽÍŠ. Boží jméno je pro lidské rty nevyslovitelné (Srov. Ex 3,14; 33,19-23.), avšak Boží slovo tím, že vzalo na sebe naše lidství, nám je dává a my ho můžeme vzývat: „Ježíš“, „JHVH přináší spásu“ (Srov. Mt 1,21.). Ježíšovo jméno obsahuje všechno: Boha i člověka a celou ekonomii stvoření a spásy. Modlit se k „Ježíši“, to znamená vzývat ho a volat k němu v nás. Jen jeho jméno obsahuje přítomnost, kterou označuje. Ježíš je vzkříšený, a kdokoliv vzývá jeho jméno, přijímá Božího Syna, který ho miloval a vydal se za něho. (Srov. Řím 10,13; Sk2,21; 3,15-16; Gal 2.20.)\n"
        }, 
        {
            "chapter": 40, 
            "caption": "", 
            "refs": "2616", 
            "id": 2667, 
            "text": "Tato krajně prostá invokace víry se vyvinula v tradici modlitby v četných formách na Východě i na Západě. Nejobvyklejší formule, předávaná mnichy na Sinaji, v Sýrii a na hoře Athos, je vzývání: „Ježíši Kriste, Boží Synu, Pane, smiluj se nad námi, hříšníky!“ Spojuje christologický hymnus z Flp 2,6-11 s prosbou celníka a těch, kteří prosili o světlo (Srov. Lk 18,13; Mk 10,46-52.). Touto modlitbou srdce souzní s lidskou bídou a milosrdenstvím Spasitele.\n"
        }, 
        {
            "chapter": 40, 
            "caption": "", 
            "refs": "435", 
            "id": 2668, 
            "text": "Vzývání Ježíšova svatého jména je nejprostší cestou neustálé modlitby. Když je pozorné srdce pokorně opakuje, neutápí se v záplavě slov (Srov. Mt 6,7.), ale uchovává Slovo a svou vytrvalostí přináší plody (Srov. Lk 8,15.). Je možné „v každé době“, protože to není zaměstnání vedle jiného, nýbrž jediné zaměstnání, totiž milování Boha, který oživuje a proměňuje každou činnost v Ježíši Kristu.\n"
        }, 
        {
            "chapter": 40, 
            "caption": "", 
            "refs": "478,1674", 
            "id": 2669, 
            "text": "Modlitba církve se klaní a vzdává úctu <i>Ježíšovu srdci</i>, jako vzývá jeho nejsvětější jméno. Klaní se vtělenému Slovu a jeho srdci, které se dalo z lásky k lidem probodnout našimi hříchy. Křesťanská modlitba s oblibou koná <i>křížovou cestu</i> po stopách Spasitele. Zastavení od místodržitelského paláce na Kalvárii a k hrobu označují cestu Ježíše, který svým svatým křížem vykoupil svět.\n"
        }, 
        {
            "chapter": 40, 
            "caption": "„PŘIJĎ, DUCHU SVATÝ\"", 
            "refs": "683,2001,1310", 
            "id": 2670, 
            "text": "„Jenom pod vlivem Ducha svatého může někdo říci: ‘Ježíš je Pán’“ (1 Kor 12,3). Kdykoliv se začínáme modlit k Ježíši, Duch svatý nás předchází svou milostí a přitahuje na cestu modlitby. Když nás učí modlit se tím, že nám připomíná Krista, proč se nemáme modlit přímo i k němu? Proto nás církev vybízí, abychom každý den vzývali Ducha svatého, především na počátku a na konci každého důležitého jednání.</p><p><small>„Jestliže není třeba se klanět Duchu svatému, jak mě může křtem zbožštit? A je-li třeba se mu klanět, nemá pak být předmětem zvláštní úcty?“ (Sv. Řehoř Naziánský, <i>Orationes theologicae</i>, 5, 28: PG 36, 165C.)</small>\n"
        }, 
        {
            "chapter": 40, 
            "caption": "", 
            "refs": "", 
            "id": 2671, 
            "text": "Tradičním způsobem prosby o Ducha svatého je vzývat Otce skrze Krista, našeho Pána, aby nám dal Ducha utěšitele (Srov. Lk 11,13.). Ježíš zdůrazňuje tuto prosbu v jeho jménu právě ve chvíli, kdy slibuje dar Ducha pravdy (Srov. Jan 14,16-17; 15,26; 16,13.). Ale nejjednodušší a nejpřímější modlitba je také tradiční:„Přijď, Duchu svatý.“ Každá liturgická tradice ji rozvinula v antifonách a hymnech:</p><p><small>„Přijď, Duchu svatý, naplň srdce svých věřících a zapal v nich oheň své lásky.“ (Sekvence o Seslání Ducha svatého.)</small></p><p><small>„Nebeský králi, Duchu utěšiteli, Duchu pravdy, který jsi všude přítomen a všechno naplňuješ, poklade všeho dobra a prameni života, přijď, přebývej v nás, očisť nás a spas nás. Ty, který jsi dobrý.“ (Byzantská liturgie, tropář večerních chval Seslání Ducha svatého.)</small>\n"
        }, 
        {
            "chapter": 40, 
            "caption": "", 
            "refs": "695", 
            "id": 2672, 
            "text": "Duch svatý, jehož pomazání naplňuje celé naše bytí, je niterným učitelem křesťanské modlitby. Je tvůrcem živé tradice modlitby. Je bezpochyby tolik cest modlitby, kolik je těch, kteří se modlí, ale týž Duch působí ve všech a se všemi. Právě ve společenství Ducha svatého je křesťanská modlitba modlitbou v církvi.\n"
        }, 
        {
            "chapter": 40, 
            "caption": "VE SPOLEČENSTVÍ SE SVATOU MATKOU BOŽÍ", 
            "refs": "689", 
            "id": 2673, 
            "text": "Duch svatý nás v modlitbě spojuje s osobou jednorozeného Syna v jeho oslaveném lidství. Skrze ně a v něm se naše synovská modlitba sjednocuje v církvi s Ježíšovou Matkou. (Srov. Sk 1,14.)\n"
        }, 
        {
            "chapter": 40, 
            "caption": "", 
            "refs": "494", 
            "id": 2674, 
            "text": "„Mariino mateřství v plánu milosti trvá neustále od okamžiku souhlasu, který s vírou vyjádřila při zvěstování a bez váhání zachovala pod křížem, až do věčného dovršení spásy všech vyvolených ... Ve své mateřské lásce se stará o bratry a dcery svého syna, kteří dosud putují na zemi a ocitají se v nebezpečích a nesnázích (2. vatikánský koncil, LG 62.).“ Ježíš, jediný prostředník, je cesta naší modlitby; Maria, jeho Matka i naše Matka, zcela průzračná je jeho obrazem: „ona ukazuje cestu“ [Hodégétria], je „znamením“ podle tradiční východní i západní ikonografie.\n"
        }, 
        {
            "chapter": 40, 
            "caption": "", 
            "refs": "970,512,2619", 
            "id": 2675, 
            "text": "Vzhledem k této mimořádné Mariině spolupráci na působení Ducha svatého církve rozvíjely modlitbu k svaté Matce Boží tím, že ji soustřeďovaly na osobu Krista, jak se projevuje ve svých tajemstvích. V nesčetných hymnech a antifonách, jimiž se tato modlitba vyjadřuje, se obvykle střídají dva proudy: jeden „velebí“ Pána za „veliké věci“, které vykonal pro svou pokornou služebnici a skrze ni pro všechny lidi (Srov. Lk 1,46-55.); druhý svěřuje Ježíšově Matce prosby a chvály Božích dětí, protože ona nyní zná lidstvo, které Syn Boží v ní přijal za své.\n"
        }, 
        {
            "chapter": 40, 
            "caption": "", 
            "refs": "722,490,435,146", 
            "id": 2676, 
            "text": "Tento dvojí pohyb modlitby k Marii je nádherně vyjádřen v modlitbě Zdrávas Maria:<br>„<i>Zdrávas, Maria</i>“ [raduj se, Maria]. Modlitba „Zdrávas“ začíná pozdravem anděla Gabriela. Skrze svého anděla zdraví Marii sám Bůh. Naše modlitba se odvažuje znovu užít pozdravu Marii s pohledem, jakým Bůh shlédl na svou pokornou služebnici (Srov. Lk 1,48.), a těšit se z radosti, kterou z ní má on. (Srov. Sof 3,17.)</p><p>„<i>Milosti plná, Pán s Tebou</i>.“ Obě části andělova pozdravu se vzájemně osvětlují. Maria je plná milosti, protože Pán je s ní. Milost, kterou je naplněna, je přítomnost toho, který je pramenem každé milosti. „Jásej … jeruzalémská dcero! … Hospodin … je uprostřed tebe“ (Sof 3,14.17a). Maria, do níž přichází přebývat sám Pán, je zosobněním siónské dcery, je archou úmluvy, místem, kde přebývá sláva Pána: ona je „Boží stan mezi lidmi“ (Zj 21,3). Maria „plná milosti“ se zcela dala tomu, který v ní začal přebývat a kterého ona dá světu.</p><p>„<i>Požehnaná jsi mezi ženami a požehnaný plod života tvého, Ježíš</i>.“ Po andělovu pozdravu bereme za svůj i pozdrav Alžbětin. Alžběta, „naplněná Duchem svatým“ (Lk 1,41), je první v dlouhé řadě generací, které budou Marii blahoslavit (Srov. Lk 1,48.). „Blahoslavená, která jsi uvěřila …“ (Lk 1,45); Maria je „požehnaná mezi ženami“, protože uvěřila, že se splní slovo Pána. Abrahám se pro svou víru stal požehnáním pro „všechny rody země“ (Gn 12,3). Maria se stala pro svou víru Matkou všech věřících, díky jí všechny národy země dostávají toho, který je samo Boží požehnání: Ježíše, požehnaný plod jejího života.\n"
        }, 
        {
            "chapter": 40, 
            "caption": "", 
            "refs": "495,1020", 
            "id": 2677, 
            "text": "„<i>Svatá Maria, Matko Boží, pros za nás ...</i>“ S Alžbětou se divíme: „Jak jsem si zasloužila, že Matka mého Pána přišla ke mně?“ (Lk 1,43) Maria je Matka Boží a naše Matka, protože nám dává Ježíše; můžeme jí svěřovat všechny své starosti a prosby: prosí za nás, jako prosila za sebe: „Ať se mi stane podle tvého slova“ (Lk 1,38). Když se svěřujeme její prosbě, odevzdáváme se s ní do Boží vůle: „Buď vůle tvá.“</p><p>„<i>Pros za nás hříšné, nyní i v hodinu smrti naší</i>.“ Když prosíme Marii, aby se za nás přimlouvala, uznáváme, že jsme ubozí hříšníci, a obracíme se k „Matce milosrdenství“, která je celá svatá. Svěřujeme se jí „nyní“, tedy v přítomném okamžiku naší existence. A naše důvěra se rozšiřuje, abychom jí už nyní svěřili „hodinu své smrti“. Kéž je Maria při ní, jako byla při smrti svého Syna na kříži, a kéž nás v hodině našeho přechodu přijme jako naše Matka (Srov. Jan 19,27.), aby nás uvedla ke svému synu, Ježíši, v nebi.\n"
        }, 
        {
            "chapter": 40, 
            "caption": "", 
            "refs": "971,1674", 
            "id": 2678, 
            "text": "Středověká zbožnost Západu vyvinula modlitbu růžence, která lidu nahrazovala modlitbu Hodin. Na Východě zůstala litaniová forma Akathisu a Paraklize bližší chórovým modlitbám byzantských církví, zatímco arménská, koptská a syrská tradice dávaly přednost lidovým hymnům a chvalozpěvům ke cti Matky Boží. Avšak ve Zdrávas Maria, v Theotokii, v hymnech svatého Efréma nebo svatého Řehoře z Nareku zůstává tradice modlitby v zásadě tatáž.\n"
        }, 
        {
            "chapter": 40, 
            "caption": "", 
            "refs": "967,972", 
            "id": 2679, 
            "text": "Maria je dokonalá postava modlitby („Orant“), obraz církve. Když se k ní modlíme, přijímáme s ní bezvýhradně Otcův plán, který posílá svého Syna, aby spasil všechny lidi. Jako milovaný učedník bereme k sobě Ježíšovu Matku (Srov. Jan 19,27.), která se stala matkou všech živých. Můžeme se modlit s ní i k ní. Modlitba církve se jakoby opírá o modlitbu Marie, s níž je spojena nadějí. (Srov. 2. vatikánský koncil, LG 68-69.)\n"
        }, 
        {
            "chapter": 40, 
            "caption": "<b>Souhrn</b>", 
            "refs": "", 
            "id": 2680, 
            "text": "<em>Modlitba se obrací hlavně k Otci; avšak je také zaměřena k Ježíši, především skrze vzývání jeho svatého jména: „Pane Ježíši Kriste, Synu Boha živého, smiluj se nad námi hříšníky!“</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2681, 
            "text": "<em>„Jenom pod vlivem ducha svatého může někdo říci: ‘Ježíš je Pán“ (1 Kor 12,3). Církev nás vybízí, abychom vzývali Ducha svatého jako niterného učitele křesťanské modlitby.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2682, 
            "text": "<em>Pro mimořádnou spolupráci Panny Marie na působení Ducha svatého se církev ráda modlí ve společenství s ní, aby s ní velebila veliké věci, které Bůh v ní vykonal, a aby jí svěřovala prosby i chvály.</em>\n"
        }, 
        {
            "chapter": 40, 
            "caption": "<b>3. ČLÁNEK</b><br> DUCHOVNÍ VŮDCOVÉ MODLITBY<br>CELÝ ZÁSTUP SVĚDKŮ", 
            "refs": "956", 
            "id": 2683, 
            "text": "Svědkové, kteří nás předešli do království (Srov. Žid 12,1.), zvláště ti, které církev uznává jako „svaté“, se podílejí na živé tradici modlitby příkladem svého života, předáváním svých spisů a svou dnešní modlitbou. Patří na Boha, chválí ho a nepřestávají se ujímat těch, které zanechali na zemi. Tím, že vstoupil do „radosti“ svého Pána, byli ustanoveni „nad mnohým“ (Srov. Mt 25,21.). Jejich přímluva je nejvyšší službou, jakou prokazují Božímu plánu. Můžeme a máme je prosit, aby se přimlouvali za nás i za celý svět.\n"
        }, 
        {
            "chapter": 40, 
            "caption": "", 
            "refs": "917,919,1202", 
            "id": 2684, 
            "text": "Během dějin církví se ve společenství svatých vyvinuly různé <i>spirituality</i>. Osobní charisma nějakého svědka Boží lásky k lidem se mohlo předávat, jako Eliášův „duch“ Elizeovi (Srov. 2 Král 2,9.) a Janu Křtiteli (Srov. Lk 1,17.), aby měli na tomto duchu podíl i učedníci (Srov. 2. vatikánský koncil, PC 2.). Určitá spiritualita je také soutokem jiných liturgických a teologických proudů a dosvědčuje inkulturaci (zakořenění) víry v určitém lidském prostředí a v jeho dějinách. Křesťanské spirituality se podílejí na živé tradici modlitby a jsou nezbytnými vůdci věřících. Ve své bohaté rozmanitosti jsou odleskem jediného a čistého světla Ducha svatého.</p><p><small>„Duch je opravdu místem svatých a svatý je pro Ducha obzvláště vhodným příbytkem, protože svatý se oddává tomu, aby přebýval s Bohem, a je nazýván jeho chrámem.“ (Sv. Basil z Cesareje, <i>Liber de Spiritu sancto</i>, 26, 62: PG 32, 184A.)</small>\n"
        }, 
        {
            "chapter": 40, 
            "caption": "SLUŽEBNÍCI MODLITBY", 
            "refs": "1657", 
            "id": 2685, 
            "text": "<i>Křesťanská rodina</i> je prvním místem výchovy k modlitbě. Založena na svátosti manželství, je „domácí církví“, kde se Boží děti učí modlit „jako církev“ a dlít na modlitbách. Zvláště pro malé děti je každodenní rodinná modlitba prvním svědectvím živé paměti církve, trpělivě probouzené Duchem svatým.\n"
        }, 
        {
            "chapter": 40, 
            "caption": "", 
            "refs": "1547", 
            "id": 2686, 
            "text": "Také <i>ti, kteří mají účast na svátostném kněžství</i>, jsou odpovědni za výchovu svých bratří a sester v Kristu k modlitbě. Jako služebníci dobrého Pastýře jsou posvěceni, aby přiváděli Boží lid k živým pramenům modlitby, jimiž jsou: Boží slovo, liturgie, život podle božských ctností, Boží přítomnost v konkrétních situacích. (Srov. 2. vatikánský koncil, PO 4-6.)\n"
        }, 
        {
            "chapter": 40, 
            "caption": "", 
            "refs": "916", 
            "id": 2687, 
            "text": "Četní <i>řeholníci</i> zasvětili celý svůj život modlitbě. Od dob mnichů v egyptské poušti věnují poustevníci, řeholníci a řeholnice svůj život chvále Boha a přímluvě za jeho lid. Bez modlitby nemůže zasvěcený život obstát ani se šířit; je to jeden z živých pramenů kontemplace a duchovního života církve.\n"
        }, 
        {
            "chapter": 40, 
            "caption": "", 
            "refs": "1674", 
            "id": 2688, 
            "text": "<i>Katecheze</i> dětí, mládeže i dospělých je zaměřena na to, aby rozjímali o Božím slově v osobní modlitbě, aktualizovali je v liturgické modlitbě a vždy je hluboce prožívali, aby přinášelo své plody v novém životě. Katecheze je také dobou, ve které lze posoudit a vychovávat lidovou zbožnost (Srov. Jan Pavel II., Apoštolská exhortace <i>Catechesi tradendae</i>, 54.). Naučit se základní modlitby nazpaměť poskytuje nezbytnou oporu pro život modlitby; je však důležité vést k tomu, aby se prožíval jejich smysl. (Srov. Jan Pavel II., Apoštolská exhortace <i>Catechesi tradendae</i>, 55.)\n"
        }, 
        {
            "chapter": 40, 
            "caption": "", 
            "refs": "", 
            "id": 2689, 
            "text": "<i>Modlitební skupiny</i>, stejně jako „školy modlitby“, jsou dnes jedním ze znamení a jedním z podnětů obnovy modlitby v církvi za předpokladu, že se čerpá z ryzích pramenů křesťanské modlitby. Snaha o společenství je znamením pravé modlitby v církvi.\n"
        }, 
        {
            "chapter": 40, 
            "caption": "", 
            "refs": "", 
            "id": 2690, 
            "text": "Duch svatý dává některým věřícím dary moudrosti, víry a rozlišování s ohledem na obecné dobro, kterým je modlitba (<i>duchovní vedení</i>). Muži a ženy, kterým se takových darů dostalo, jsou opravdoví služebníci živé tradice modlitby:</p><p><small>Proto duše, která chce postupovat v dokonalosti, musí podle rady svatého Jana od Kříže „pozorně hledět, do jakých rukou se svěřuje, protože jaký bude učitel, takový bude učedník, a jaký bude otec, takový bude syn“. A ještě: „Je nutné, aby duchovní vůdce byl nejen učený a rozvážný, ale i zkušený ... Proto, jestliže (duchovní vůdce) nemá zkušenost s tím, co je čistá a opravdová duchovnost, nikdy nedokáže do ní uvést duše, když je Bůh k ní volá, ba vůbec je nepochopí.“ (Sv. Jan od Kříže, <i>Llama de amor viva</i> /Živý plamen lásky/, 3. kapitola.)</small>\n"
        }, 
        {
            "chapter": 40, 
            "caption": "", 
            "refs": "1181,2097,1379,1175,1674", 
            "id": 2691, 
            "text": "Kostel, dům Boží, je vlastní místo liturgické modlitby farního společenství. Je to také přednostní místo pro adoraci (klanění se) Krista skutečně přítomného v Nejsvětější svátosti. Volba vhodného místa není pro opravdovost modlitby lhostejná:</p><p>— pro osobní modlitbu může být tímto místem „modlitební koutek“ s Písmem svatým a obrazy, aby byl člověk „ve skrytu“ v přítomnosti svého Otce (Srov. Mt 6,6.). V křesťanské rodině taková malá oratoř (modlitební místo) napomáhá společné modlitbě;<br>— v krajích, kde jsou kláštery, je posláním těchto komunit umožnit věřícím účast na chórové modlitbě a umožňovat jim nezbytnou samotu pro intenzivnější osobní modlitbu (Srov. 2. vatikánský koncil, PC 7.);<br>— pouti oživují vědomí naší pozemské cesty do nebe. Bývají tradičně dobrou příležitostí k obnově modlitby. Svatyně jsou pro poutníky, kteří hledají své živé prameny, mimořádnými místy k prožívání křesťanských způsobů modlitby „v církvi“.\n"
        }, 
        {
            "chapter": 40, 
            "caption": "<b>Souhrn</b>", 
            "refs": "", 
            "id": 2692, 
            "text": "<em>Církev putující po této zemi je ve své modlitbě spojena s modlitbou svatých, od nichž žádá přímluvu.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2693, 
            "text": "<em>Různé křesťanské spirituality se podílejí na živé tradici modlitby a jsou cennými vůdci duchovního života.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2694, 
            "text": "<em>Křesťanská rodina je prvním místem výchovy k modlitbě.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2695, 
            "text": "<em>Pomoc v modlitbě poskytují v církvi: ti, kteří mají účast na svátostném kněžství, osoby zasvěcené Bohu, katecheze, modlitební skupiny a „duchovní vedení“.</em>\n"
        }, 
        {
            "chapter": 40, 
            "caption": "", 
            "refs": "", 
            "id": 2696, 
            "text": "<em>Nejvhodnějšími místy k modlitbě jsou: osobní nebo rodinná „oratoř“ (modlitební místo), kláštery, svatyně na poutních místech, a především kostel, který je vlastním místem liturgické modlitby pro farní společenství a přednostním místem eucahristického klanění (adorace).</em>\n"
        }, 
        {
            "chapter": 41, 
            "caption": "", 
            "refs": "1099", 
            "id": 2697, 
            "text": "Modlitba je životem nového srdce. Musí nás oživovat v každé chvíli. My ale zapomínáme na toho, kdo je náš Život a naše Všechno. Proto otcové duchovního života, v tradici Deuteronomia a proroků, zdůrazňují modlitbu jako „vzpomínku na Boha častěji než se dýchá (Sv. Řehoř Naziánský, <i>Orationes theologicae</i>, 1,4: PG 36, 16B.).“ Člověk se ale, i když chce, nemůže modlit „neustále“, nemodlí-li se s pevnou vůlí v určitou dobu; je to čas vyhrazený pro intenzivní a déle trvající křesťanskou modlitbu.\n"
        }, 
        {
            "chapter": 41, 
            "caption": "", 
            "refs": "1168,1174,2177", 
            "id": 2698, 
            "text": "Církevní tradice předkládá věřícím pravidelně opakované modlitby, jež mají živit trvalou modlitbu. Některé jsou každodenní: ranní a večerní modlitba, modlitba před jídlem a po jídle, denní modlitba církve. Neděle, jejímž středem je eucharistie, se světí především modlitbou. Roční liturgický okruh a jeho velké svátky představují základní rytmy v životě modlitby křesťanů.\n"
        }, 
        {
            "chapter": 41, 
            "caption": "", 
            "refs": "2563", 
            "id": 2699, 
            "text": "Pán vede každého člověka cestami a způsoby, jak se mu líbí. Každý věřící mu pak odpovídá i podle rozhodnutí svého srdce a osobních projevů své modlitby. Nicméně křesťanská tradice uchovala tři hlavní výrazové formy života modlitby: ústní modlitbu, rozjímání, vnitřní [kontemplativní] modlitbu. Mají všechny tři společný základní rys: „usebranost srdce“. Taková bdělost, která uchovává Boží slovo a setrvává v Boží přítomnosti, dělá z těchto tří forem intenzivní chvíle života modlitby.\n"
        }, 
        {
            "chapter": 41, 
            "caption": "<b>1. ČLÁNEK</b><br>ZPŮSOBY MODLITBY<br><b> I. Ústní modlitba</b>", 
            "refs": "1176", 
            "id": 2700, 
            "text": "Bůh mluví k člověku svým slovem. A právě slovy pronášenými v duchu anebo nahlas naše modlitba nabývá konkrétní formy. Ale nejdůležitější věcí přitom je, aby srdce bylo sjednoceno s tím, k němuž mluvíme. „Vyslyšení naší modlitby nezávisí na množství slov, nýbrž na horlivosti našich duší.“ (Sv. Jan Zlatoústý, <i>Eclogae ex diversis homiliis</i>, 2: PG 63, 583A.)\n"
        }, 
        {
            "chapter": 41, 
            "caption": "", 
            "refs": "2603,612", 
            "id": 2701, 
            "text": "Ústní modlitba je nezbytnou složkou křesťanského života. Učedníky, přitahované tichou modlitbou svého Mistra, Ježíš učí ústní modlitbě: „Otče náš“. Ježíš se nemodlil pouze liturgické modlitby synagogy; evangelia nám jej ukazují, jak hlasitě pronáší osobní modlitbu, od jásavého velebení Otce (Srov. Mt 11,25-26.) až po prosbu v getsemanské úzkosti (Srov. Mk 14,36.).\n"
        }, 
        {
            "chapter": 41, 
            "caption": "", 
            "refs": "1146", 
            "id": 2702, 
            "text": "Potřeba zapojit do vnitřní modlitby smysly odpovídá požadavku lidské přirozenosti. Jsme tělo a duch, proto cítíme potřebu projevit své city navenek. Musíme se modlit celou svou bytostí, abychom dodali své prosbě co největší sílu.\n"
        }, 
        {
            "chapter": 41, 
            "caption": "", 
            "refs": "2097", 
            "id": 2703, 
            "text": "Tato potřeba odpovídá také Božímu požadavku. Bůh hledá ty, kteří ho budou uctívat v Duchu a v pravdě, tudíž živou modlitbou, která vychází z hlubin duše. Chce také vnější výraz, kterým se k vnitřní modlitbě připojuje i tělo, aby modlitba vzdávala Bohu za vše dokonalou čest, na kterou má právo.\n"
        }, 
        {
            "chapter": 41, 
            "caption": "", 
            "refs": "", 
            "id": 2704, 
            "text": "Protože ústní modlitba je vnější, a tak plně lidská, je v pravém slova smyslu modlitbou zástupů. Ale ani ta nejvnitřnější modlitba nesmí zanedbávat modlitbu ústní. Modlitba se stává vnitřní tou měrou, jakou si uvědomujeme toho, „k němuž mluvíme“ (Sv. Terezie od Ježíše, <i>Camino de perfectcion</i> /Cesta k dokonalosti/, 26.). Tehdy se ústní modlitba stává první formou kontemplativní (nazíravé) modlitby.\n"
        }, 
        {
            "chapter": 41, 
            "caption": "<b>II. Rozjímání</b>", 
            "refs": "158,127", 
            "id": 2705, 
            "text": "Rozjímání (meditace) je především hledání. Duch se snaží pochopit, proč a jak vést křesťanský život, aby přilnul a kladně odpověděl k tomu, co Pán žádá. Vyžaduje to pozornost, kterou je obtížné ukáznit. Obyčejně si člověk pomáhá nějakou knihou a křesťané jich mají sdostatek: Písmo svaté, zvláště evangelium, svaté obrazy, liturgické texty příslušného dne nebo údobí, spisy duchovních Otců, základní díla spirituality, velká kniha stvoření a dějin, které jsou stránkou Božího „dneška“.\n"
        }, 
        {
            "chapter": 41, 
            "caption": "", 
            "refs": "", 
            "id": 2706, 
            "text": "Rozjímat o tom, co se čte, znamená ztotožnit se s čteným. Tu se otevírá jiná kniha, totiž kniha života. Přechází se od myšlenek ke skutečnosti. Podle toho, jak mnoho pokory a víry člověk má, objevuje v oné knize hnutí, která hýbají srdcem a která může rozlišovat. Jde o to konat pravdu, aby člověk došel ke světlu: „Pane, co chceš, abych učinil?“\n"
        }, 
        {
            "chapter": 41, 
            "caption": "", 
            "refs": "2690,2664", 
            "id": 2707, 
            "text": "Metody rozjímání jsou tak různé, jak různí jsou duchovní učitelé. Křesťan má pravidelně rozjímat, jinak se podobá prvním třem půdám z podobenství o rozsévači (Srov. Mk 4,4-7.15-19.). Avšak metoda je pouze průvodce; důležité je postupovat s Duchem svatým po jediné cestě modlitby, kterou je Ježíš Kristus.\n"
        }, 
        {
            "chapter": 41, 
            "caption": "", 
            "refs": "516,2678", 
            "id": 2708, 
            "text": "Rozjímání uvádí v činnost myšlení, představivost, city a touhu. Toto probuzení ducha je nutné, abychom prohloubili pravdy víry, podnítili obrácení srdce a posílili vůli následovat Krista. Křesťanská modlitba se přednostně zaměřuje na rozjímání „tajemství Krista“, jak při <i>lectio divina</i> (božské čtení), tak při růženci. Tento způsob uvažování v modlitbě má velkou hodnotu, ale křesťanská modlitba má směřovat mnohem dál: k poznání lásky Pána Ježíše, ke spojení s ním.\n"
        }, 
        {
            "chapter": 41, 
            "caption": "<b>III. Vnitřní [kontemplativní] modlitba</b>", 
            "refs": "2562-2564", 
            "id": 2709, 
            "text": "Co to je vnitřní [kontemplativní] modlitba? Svatá Terezie odpovídá: „Vnitřní modlitba, podle mého názoru, není nic jiného než důvěrný vztah přátelství, v němž člověk důvěrně hovoří s tím, o němž ví, že je jím milován.“ (Sv. Terezie od Ježíše, Vlastní životopis, 8.)</p><p>Vnitřní modlitba hledá „lásku mého srdce“ (Pís 1,7)(Srov. Pis 3,1-4.). Je to Ježíš a v něm Otec. On je hledán, protože touha je vždy začátkem lásky, a je hledán v čisté víře, v té víře, která nám dává zrodit se z něho a žít v něm. I ve vnitřní modlitbě může člověk rozjímat, ale pohled je obrácen k Pánu.\n"
        }, 
        {
            "chapter": 41, 
            "caption": "", 
            "refs": "2726", 
            "id": 2710, 
            "text": "Volba <i>doby a trvání</i> vnitřní modlitby závisí na rozhodné vůli odhalující tajemství srdce. Člověk se nemodlí jen proto, že má čas: udělá si čas, aby tu byl pro Pána. Činí to s pevným rozhodnutím nevzít mu ho zase zpět, ať se dostaví jakékoli zkoušky nebo vyprahlost. Nedá se vždy rozjímat; vždy je však možné se vejít a vstoupit do vnitřní modlitby, nezávisle na zdravotním stavu, na pracovních podmínkách nebo pocitech. Srdce je místem hledání a setkání, v chudobě a ve víře.\n"
        }, 
        {
            "chapter": 41, 
            "caption": "", 
            "refs": "1348,2100", 
            "id": 2711, 
            "text": "<i>Vstup do vnitřní modlitby</i> je podobný vstupu do eucharistické bohoslužby: „usebrat“ srdce, soustředit celé naše bytí pod působení Ducha svatého, přebývat v příbytku Pána, jímž jsme my, vzbudit víru, abychom vstoupili do přítomnosti toho, který nás očekává, odložit naše masky a obrátit srdce k Pánu, který nás miluje, abychom se mu odevzdali jako oběť, kterou je třeba očistit a proměnit.\n"
        }, 
        {
            "chapter": 41, 
            "caption": "", 
            "refs": "2822", 
            "id": 2712, 
            "text": "Vnitřní modlitba je modlitbou Božího dítěte, hříšníka, jemuž bylo odpuštěno a který se otevírá k přijetí lásky, jakou je milován, a který na ni chce odpovědět tím, že ještě více miluje (Srov. Lk 7,36-50; 19,1-10.). Avšak ví, že láska, kterou odpovídá, je ta, kterou Duch vlévá do jeho srdce; vždyť všechno je milost od Boha. Vnitřní modlitba je pokorná a prostá odevzdanost do láskyplné vůle Otcovy ve stále hlubším spojení s jeho milovaným Synem.\n"
        }, 
        {
            "chapter": 41, 
            "caption": "", 
            "refs": "2559", 
            "id": 2713, 
            "text": "Tak je vnitřní modlitba nejjednodušším výrazem tajemství modlitby. Vnitřní modlitba je <i>dar</i>, milost. Nelze ji přijmout jinak, leč v pokoře a chudobě. Vnitřní modlitba je <i>vztah smlouvy</i> uzavřené Bohem v hloubi našeho bytí (Srov. Jer 31,33.). Vnitřní modlitba je <i>společenství</i>: v něm Nejsvětější Trojice přizpůsobuje člověka, Boží obraz, „ke své podobě“.\n"
        }, 
        {
            "chapter": 41, 
            "caption": "", 
            "refs": "", 
            "id": 2714, 
            "text": "Vnitřní modlitba je také v pravém slova smyslu <i>silný okamžik</i> modlitby. Během vnitřní modlitby v nás Otec mocně posiluje svým Duchem vnitřního člověka, aby Kristus přebýval v našich srdcích skrze víru a abychom byli zakořeněni a zakotveni v lásce. (Srov. Ef 3,16-17.)\n"
        }, 
        {
            "chapter": 41, 
            "caption": "", 
            "refs": "521", 
            "id": 2715, 
            "text": "Kontemplace (nazírání) je <i>pohled</i> víry upřený na Krista. „Já se dívám na něho a on se dívá na mne,“ řekl venkovan z Arsu o své modlitbě před svatostánkem v době působení svého svatého faráře (Srov. F. Trochu, Le Curé ď Ars Saint Jean-Marie Vianney [Lyon - Paris 1927] p. 223-224.). Tato pozornost k němu je zřeknutím se vlastního „já“. Jeho pohled očišťuje srdce. Světlo Ježíšova pohledu osvětluje zrak našeho srdce; učí nás vidět všechno ve světle jeho pravdy a jeho soucitu se všemi lidmi. Kontempalce upírá svůj pohled také na tajemství Kristova života. Tímto způsobem vede k „vnitřnímu poznání Pána“, aby ho člověk více miloval a lépe následoval. (Srov. sv. Ignác z Loyoly, Duchovní cvičení, 104.)\n"
        }, 
        {
            "chapter": 41, 
            "caption": "", 
            "refs": "494", 
            "id": 2716, 
            "text": "Vnitřní modlitba je <i>naslouchání</i> Božímu slovu. Toto naslouchání není nikterak pasivní, ale je totožné s poslušností víry, s bezvýhradným přijetím služebníka a s láskyplným přilnutím dítěte. Podílí se na „ano“ Syna, který se stal služebníkem, a na „fiat“ jeho pokorné služebnice.\n"
        }, 
        {
            "chapter": 41, 
            "caption": "", 
            "refs": "533,498", 
            "id": 2717, 
            "text": "Vnitřní modlitba je <i>mlčení</i>, „symbol budoucího světa“ (Sv. Izák Ninivský, <i>Tractatus mystici</i>, edice Bedjan, 66.) či „mlčenlivá řeč lásky“ (Sv. Jan od Kříže, <i>Carta, 6: Biblioteca Mistica Carmelitana</i>, v. 13 [Burgos 1931] p. 262.). Ve vnitřní modlitbě slova nejsou řeči, ale něco jako ratolesti, které živí oheň lásky. A v tomto tichu, nesnesitelném pro „vnějškového“ člověka, nám Otec vyslovuje své vtělené Slovo, jež trpělo, zemřelo a vstalo z mrtvých, a synovský Duch nám dává účast na Ježíšově modlitbě.\n"
        }, 
        {
            "chapter": 41, 
            "caption": "", 
            "refs": "", 
            "id": 2718, 
            "text": "Vnitřní modlitba je spojení s Kristovou modlitbou v té míře, v jaké nám dává podílet se na jeho tajemství. Kristovo tajemství slaví církev v eucharistii a Duch svatý je dává prožívat ve vnitřní modlitbě, aby se projevilo účinnou láskou.\n"
        }, 
        {
            "chapter": 41, 
            "caption": "", 
            "refs": "165,2730", 
            "id": 2719, 
            "text": "Vnitřní modlitba je společenství lásky. Přináší život pro mnohé v té míře, v jaké souhlasí setrvat v temné noci víry. Velikonoční noc vzkříšení prochází skrze noc smrtelné úzkosti a hrobu. Toto jsou tři silné okamžiky Ježíšovy hodiny, kterou jeho Duch (a ne „tělo“, které je „slabé“) dává prožívat ve vnitřní modlitbě. Je nutné chtít „jedinou hodinu bdít“ s ním (Mt 26,40-41).\n"
        }, 
        {
            "chapter": 41, 
            "caption": "<b>Souhrn</b>", 
            "refs": "", 
            "id": 2720, 
            "text": "<em>Církev vybízí věřící k pravidelné modlitbě: každodenní modlitby, liturgie Denní modlitby církve, nedělní mše svatá, svátky liturgického roku.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2721, 
            "text": "<em>Křesťanská tradice zahrnuje tři významné projevy života modlitby: ústní modlitbu, rozjímání a vnitřní [kontemplativní] modlitbu. Je jim společná usebranost srdce.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2722, 
            "text": "<em>Ústní modlitba, založená na jednotě těla a ducha v lidské přirozenosti, přidružuje tělo k vnitřní modlitbě srdce, podle příkladu Krista, který se modlí ke svému Otci a učí své učedníky „Otče náš“.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2723, 
            "text": "<em>Rozjímání je hledání v modlitbě, které uvádí v činnost myšlení, představivost, city a touhu. Jeho cílem je, aby si člověk ve víře přivlastnil předmět, o němž uvažuje a který konfrontuje se skutečností svého života.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2724, 
            "text": "<em>Vnitřní [kontemplativní] modlitba je prostým vyjádřením tajemství modlitby: je to pohled víry upřený na Ježíše, naslouchání Božímu slovu, mlčící láska. Uskutečňuje spojení s Kristovou modlitbou v té míře, v jaké nám dává podílet se na jeho tajemství.</em>\n"
        }, 
        {
            "chapter": 41, 
            "caption": "<b>2. ČLÁNEK</b><br>BOJ O MODLITBU", 
            "refs": "2612,409,2015", 
            "id": 2725, 
            "text": "Modlitba je dar milosti a rozhodná odpověď z naší strany. Vždy předpokládá úsilí. Velcí mužové modlitby Starého zákona před Kristem, stejně jako Matka Boží a s ní světci, nás učí, že modlitba je boj. Proti komu? Proti nám samým, proti prohnanosti pokušitele, který dělá vše, aby člověka od modlitby, od spojení s Bohem odvrátil. Člověk se modlí, jak žije, protože žije, jak se modlí. Jestliže nechce denně jednat podle Kristova ducha, nemůže se ani denně modlit v jeho jménu. „Duchovní boj“ křesťanova nového života je neoddělitelný od boje o modlitbu.\n"
        }, 
        {
            "chapter": 41, 
            "caption": "<b>I. Námitky proti modlitbě</b>", 
            "refs": "2710", 
            "id": 2726, 
            "text": "V boji o modlitbu musíme čelit, v sobě i kolem sebe, <i>mylnému pojetí modlitby</i>. Někteří v ní vidí pouhý psychologický proces, jiní úsilí o soustředění, aby se dosáhlo prázdnoty v mysli. Leckdo ji omezuje na obřadní zvyky nebo slova. V podvědomí mnoha křesťanů je modlitba činností neslučitelnou se vším, co mají na práci: nemají na ni čas. Ti, kteří hledají Boha prostřednictvím modlitby, rychle malomyslní, protože nevědí, že modlitba pochází také od Ducha svatého, a ne pouze od nich.\n"
        }, 
        {
            "chapter": 41, 
            "caption": "", 
            "refs": "37,2500", 
            "id": 2727, 
            "text": "Musíme také čelit některým <i>způsobům myšlení</i> „tohoto světa“; nejsme-li bdělí, zjednají si k nám přístup názory, jako např.: pravda je prý jen to, co se dá ověřit rozumem a vědou (modlit se je však tajemství, které překračuje naše vědomí i podvědomí); hodnotu má jen výroba a výkonnost (modlitba je neproduktivní, a tedy neužitečná); smyslnost a pohodlí jako měřítka pravdy, dobra a krásy (modlitba naopak jako „láska ke Kráse“ [filokalia] je zaujata slávou živého a pravého Boha); jako reakce na horečnou činnost je modlitba představována jako útěk před světem (křesťanská modlitba však není odchodem z dějin ani rozchodem se životem).\n"
        }, 
        {
            "chapter": 41, 
            "caption": "", 
            "refs": "", 
            "id": 2728, 
            "text": "Konečně náš boj musí čelit tomu, co zakoušíme jako své <i>neúspěchy v modlitbě</i>: malomyslnost nad naší vyprahlostí; smutek nad tím, že nedáváme Pánu všechno, protože máme „mnoho majetku“ (Srov. Mk 10,22.); zklamání z toho, že jsme nebyli vyslyšeni podle své vůle; naše zraněná pýcha, která se vzpírá připustit, že jsme nehodní hříšníci; přecitlivělost, že nejsme hodni se modlit atd. Závěr je vždycky stejný: Proč se modlit? Abychom překonali tyto překážky, je nutno usilovat o pokoru, důvěru a vytrvalost.\n"
        }, 
        {
            "chapter": 41, 
            "caption": "<b>II. Pokorná bdělost srdce</b><br>TVÁŘÍ V TVÁŘ PŘEKÁŽKÁM V MODLITBĚ", 
            "refs": "2711", 
            "id": 2729, 
            "text": "Obvyklou obtíží naší modlitby je <i>roztržitost</i>. Při ústní modlitbě se může vztahovat na slova a na jejich smysl; může se však, mnohem hlouběji, týkat Boha, k němuž se modlíme v ústní modlitbě (liturgické nebo osobní), v rozjímání a vnitřní modlitbě. Urputně bojovat s roztržitostmi, to by pak mělo za následek padnout do jejich pasti, zatímco se stačí vrátit do svého srdce: roztržitost nám odhaluje, na čem lpíme, a toto pokorné uvědomění před Pánem musí vyburcovat naši přednostní lásku k němu tím, že mu rozhodně nabídneme své srdce, aby je očistil. Tu je vlastní bojiště: ve volbě Pána kterému chci sloužit. (Srov. Mt 6,21.24.)\n"
        }, 
        {
            "chapter": 41, 
            "caption": "", 
            "refs": "2659", 
            "id": 2730, 
            "text": "V kladném smyslu záleží boj proti našemu panovačnému a sobeckému „já“ v <i>bdělosti</i>, střízlivosti srdce. Když Ježíš zdůrazňuje bdělost, vždy se vztahuje k němu, k jeho příchodu v poslední den a ke každému přítomnému dni. Ženich přichází o půlnoci; světlo, které nesmí zhasnout, je světlo víry: „Mé srdce k tobě mluví, má tvář tě hledá: Hospodine, hledám tvou tvář“ (Ž 27,8).\n"
        }, 
        {
            "chapter": 41, 
            "caption": "", 
            "refs": "1426", 
            "id": 2731, 
            "text": "Jinou obtíží, zvláště u těch, kteří se chtějí upřímně modlit, je <i>vyprahlost</i>. Je součástí vnitřní modlitby, když se srdce cítí jakoby odloučeno od Boha a bez záliby v duchovních myšlenkách, vzpomínkách a citech. Jsou to chvíle čisté víry, která zůstává s Ježíšem ve smrtelné úzkosti a v hrobě. „Jestliže pšeničné zrno ... odumře, přinese hojný užitek“ (Jan 12,24). Je-li vyprahlost zaviněná tím, že víra není zakořeněna, protože slovo padlo na skálu, a víra tudíž nemohla zapustit kořeny, je třeba bojovat o obrácení. (Srov. Lk 8,6.13.)\n"
        }, 
        {
            "chapter": 41, 
            "caption": "TVÁŘÍ V TVÁŘ POKUŠENÍM V MODLITBĚ", 
            "refs": "2609,2089,2092,2074", 
            "id": 2732, 
            "text": "Nejčastější a také nejskrytější pokušení je náš nedostatek víry. Neprojevuje se nějakou otevřenou nevěrou, ale spíše tím, že dáváme v praxi přednost nějaké jiné činnosti. Sotva se začneme modlit, napadne nás tisíc prací a starostí, které se zdají naléhavé a vnucují se jako přednostní. Je to opět chvíle pravdy, v níž se ukazuje, čemu dává srdce přednost. Někdy se uchylujeme k Pánu jako k poslednímu útočišti: ale věříme tomu opravdu? Někdy si bereme Pána za spojence, ale v srdci máme ještě domýšlivost. Náš nedostatek víry nám v každém případě dává najevo, že ještě nemáme pokorné srdce: „Beze mne nemůžete dělat nic“ (Jan 15,5).\n"
        }, 
        {
            "chapter": 41, 
            "caption": "", 
            "refs": "2094,2559", 
            "id": 2733, 
            "text": "Jiné pokušení, jemuž otevírá dveře domýšlivost, je <i>omrzelost</i>. Tímto termínem otcové duchovního života míní druh skleslosti, ochabnutím sebezáporu, snížením bdělosti, nedostatečným střežením srdce. „Duch je sice ochotný, ale tělo je slabé“ (Mt 26,41). Z čím větší výšky člověk spadne, tím víc se pohmoždí. Opakem domýšlivosti je bolestná malomyslnost. Kdo je pokorný, nediví se své ubohosti: vede ho k větší důvěře, pevnosti ve vytrvalosti.\n"
        }, 
        {
            "chapter": 41, 
            "caption": "<b>III. Dětinná důvěra</b>", 
            "refs": "2629", 
            "id": 2734, 
            "text": "Dětinná důvěra prochází zkouškou a osvědčuje se v utrpení (Srov. Rím 5,3-5.). Hlavní obtíž se týká <i>prosebné modlitby</i> za sebe nebo za druhé. Někteří se dokonce přestanou modlit, protože si myslí, že jejich prosba nebyla vyslyšena. Tu se kladou dvě otázky: Proč si myslíme, že naše modlitba nebyla vyslyšena? Jak je naše modlitba vyslyšena, jak je „účinná“?\n"
        }, 
        {
            "chapter": 41, 
            "caption": "PROČ SI STĚŽOVAT, ŽE JSME NEBYLI VYSLYŠENI?", 
            "refs": "2779", 
            "id": 2735, 
            "text": "Jedno zjištění by nás především mělo překvapit. Když chválíme Boha nebo když mu všeobecně vzdáváme díky za jeho dobrodiní, vůbec se nestaráme, zda je mu naše modlitba milá. Výsledek své prosby ale naopak vyžadujeme vidět. Jaký obraz Boha tedy je pohnutkou k naší modlitbě? Je jen užitečný prostředek, nebo je to Otec našeho Pána, Ježíše Krista?\n"
        }, 
        {
            "chapter": 41, 
            "caption": "", 
            "refs": "2559,1730", 
            "id": 2736, 
            "text": "Jsme přesvědčeni, že „ani nevíme, oč se máme vlastně modlit“ (Řím 8,26)? Prosíme Boha o „vhodná dobra“? Náš Otec ví, co potřebujeme, dřív než ho o to prosíme (Srov. Mt 6,8.), ale čeká na naši prosbu, protože důstojnost jeho dětí je v jejich svobodě. Je tedy třeba modlit se v jeho Duchu svobody, abychom mohli opravdu poznat jeho přání. (Srov. Řím 8,27.)\n"
        }, 
        {
            "chapter": 41, 
            "caption": "", 
            "refs": "", 
            "id": 2737, 
            "text": "„Žádáte, ale nemáte; ... prosíte, a nic nedostáváte, protože prosíte špatně: chcete to potom rozplýtvat na své rozkoše“ (Jak 4,2-3)(Srov. celý kontext: Jak 4,1-10; 1,5-8; 5,16.). Prosíme-li se srdcem rozděleným, nevěrným  (Srov. Jak 4,4.), Bůh nás nemůže vyslyšet, protože chce naše dobro, náš život. „Myslíte, že nadarmo stojí v Písmu: Duch, který v nás přebývá, má nás až k žárlivosti rád?“ (Jak 4,5). Náš Bůh je na nás „žárlivý“ a to je znamení, že jeho láska je opravdová. Buďme zajedno s touhou jeho Ducha a budeme vyslyšeni:</p><p><small>„Ať tě nemrzí, že hned nedostáváš od Boha to, oč prosíš; za tvou vytrvalost, že zůstáváš s ním v modlitbě, ti chce dát mnohem víc (Evagrius Ponticus, <i>De oratione</i>, 34: PG 79, 1173.).“ „On chce, aby se v modlitbě osvědčilo naše přání, a my se tak stali schopní přijmout to, co je nám ochoten dát.“ (Sv. Augustin, <i>Epistulae</i> 130, 8, 17: PL 33, 500.)</small>\n"
        }, 
        {
            "chapter": 41, 
            "caption": "JAKÝM ZPŮSOBEM JE NAŠE MODLITBA ÚČINNÁ?", 
            "refs": "2568,307", 
            "id": 2738, 
            "text": "Zjevení modlitby v ekonomii spásy nás učí, že víra se opírá o působení Boha v dějinách. Dětinnou důvěru podnítilo jednání Boha jako takové v utrpení a vzkříšení jeho Syna. Křesťanská modlitba je spolupráce s prozřetelností Boha na jeho záměru lásky k lidem.\n"
        }, 
        {
            "chapter": 41, 
            "caption": "", 
            "refs": "2778", 
            "id": 2739, 
            "text": "U svatého Pavla je tato důvěra odvážná (Srov. Řím 10,12-13.), má svůj základ v modlitbě Ducha v nás a ve věrné lásce Otce, který nám dal svého jediného Syna (Srov. Řím 8,26-39.). Přeměna srdce, které se modlí, je první odpovědí na naši prosbu.\n"
        }, 
        {
            "chapter": 41, 
            "caption": "", 
            "refs": "2604", 
            "id": 2740, 
            "text": "Ježíšova modlitba činí z křesťanské modlitby účinnou prosbu. On je jejím vzorem, modlí se v nás a s námi. Protože srdce Syna nehledá nic jiného než to, co se líbí Otci, jak by mohlo srdce adoptivních dětí přilnout spíše k darům než k Dárci?\n"
        }, 
        {
            "chapter": 41, 
            "caption": "", 
            "refs": "2606,2614", 
            "id": 2741, 
            "text": "Ježíš také prosí za nás, místo nás a v náš prospěch. Všechny naše prosby byly jednou provždy shrnuty do jeho výkřiku na kříži a vyslyšeny Otcem v jeho vzkříšení, a proto se nepřestává za nás u Otce přimlouvat (Srov. Žid 5,7; 7,25; 9,24.). Je-li naše modlitba v dětinné důvěře i odvaze rozhodně spojena s Ježíšovou, dosáhneme všeho, oč prosíme v jeho jménu; a ještě mnohem víc než tu či onu věc: samého Ducha svatého, který zahrnuje všechny dary.\n"
        }, 
        {
            "chapter": 41, 
            "caption": "<b>IV. Vytrvat v lásce</b>", 
            "refs": "2098", 
            "id": 2742, 
            "text": "„Bez přestání se modlete“ (1 Sol 5,17). „Děkujte stále Bohu Otci za všechno ve jménu našeho Pána, Ježíše Krista“ (Ef 5,20). „Při každé příležitosti proste a modlete se, jak to vnuká Duch. Buďte v tom velmi bdělí a vytrvale se modlete za všechny křesťany“ (Ef 6,18).“Nebylo nám přikázáno stále pracovat, bdít a postit se, kdežto stálá modlitba je pro nás zákonem (Evagrius Ponticus, <i>Capita practica ad Anatolium</i>, 49: PG 40, 1245C.).“ Taková neúnavná horlivost může vyvěrat jen z lásky. Boj modlitby proti naší těžkopádnosti a lenosti je bojem pokorné, důvěřující a vytrvalé <i>lásky</i>. Tato láska otevírá naše srdce pro tři zřejmé, zářivé a oživující skutečnosti víry:\n"
        }, 
        {
            "chapter": 41, 
            "caption": "", 
            "refs": "", 
            "id": 2743, 
            "text": "<i>Je vždy možné modlit se</i>; křesťanův čas je časem vzkříšeného Krista, který je s námi „po všechny dny“ (Mt 28,20), ať jsou jakkoli bouřlivé (Srov. Lk 8,24.). Náš čas je v Božích rukou.</p><p><small>„Modlit se často a horlivě je možné i na tržišti nebo během procházky o samotě. Je to možné i ve vašem obchodu, ať už kupujete, nebo prodáváte, nebo také při vaření.“ (Sv. Jan Zlatoústý, <i>De Anna sermo</i>, 4,6: PG 54, 668.)</small>\n"
        }, 
        {
            "chapter": 41, 
            "caption": "", 
            "refs": "", 
            "id": 2744, 
            "text": "<i>Modlit se — to je životní nutnost</i>. Důkaz z opaku je neméně přesvědčivý: nedáme-li se vést Duchem, upadáme do otroctví hříchu (Srov. Gal 5,16-25.). Jak může být Duch svatý „naším životem“, je-li naše srdce daleko od něho?</p><p><small>„Nic není tak cenné jako modlitba; ona totiž dělá možným to, co je nemožné, snadným, co je nesnadné. Není možné, aby upadl do hříchu člověk, který se modlí.“ (Sv. Jan Zlatoústý, <i>Sermones de Anna</i>, 4. 5: PG 54, 666.)</small></p><p><small>„Kdo se modlí, jistě se spasí; kdo se nemodlí, jistě se zahubí.“ (Sv. Alfons z Liguori, <i>Del gran mezzo della preghiera</i>, 1, c.l.)</small>\n"
        }, 
        {
            "chapter": 41, 
            "caption": "", 
            "refs": "2660", 
            "id": 2745, 
            "text": "<i>Modlitba a křesťanský život jsou neodlučitelné</i>, protože jde o jednu a tutéž lásku, o totéž odříkání, které pramení z lásky. Totéž dětinné a láskyplné přizpůsobení Otcovu plánu lásky. Totéž proměňující spojení v Duchu svatém, který nás stále víc připodobňuje Ježíši Kristu. Táž láska pro všechny lidi, láska, kterou nás miloval Ježíš: „Potom vám Otec dá všechno, oč ho budete prosit ve jménu mém. To vám přikazuji: Milujte se navzájem!“ (Jan 15,16-17).</p><p><small>„Neustále se modlí ten, kdo svou modlitbu spojuje se skutky a skutky s modlitbou. Jenom tak můžeme pokládat zásadu neustálé modlitby za uskutečnitelnou.“ (Origenes, <i>De oratione</i>, 12, 2:PG 11,452.)</small>\n"
        }, 
        {
            "chapter": 41, 
            "caption": "<b>V. Ježíšova velekněžská modlitba</b>", 
            "refs": "1085", 
            "id": 2746, 
            "text": "Když přišla jeho hodina, Ježíš se modlí k Otci (Srov. Jan 17.). Jeho modlitba, nejdelší, jakou nám evangelium zaznamenává, objímá celé dílo stvoření a spásy, jakož i jeho smrt a jeho vzkříšení. Modlitba Ježíšovy hodiny zůstane vždy jeho, tak jako jeho pascha, která se udála „jednou provždy“, zůstane přítomna v liturgii jeho církve.\n"
        }, 
        {
            "chapter": 41, 
            "caption": "", 
            "refs": "", 
            "id": 2747, 
            "text": "Křesťanská tradice ji právem nazývá Ježíšovou „velekněžskou modlitbou“. Je to modlitba našeho Velekněze, je neoddělitelná od jeho oběti, od jeho „přechodu“ [paschy] k Otci, kde je zcela „zasvěcen“ Otci. (Srov. Jan 17,11.13.19.)\n"
        }, 
        {
            "chapter": 41, 
            "caption": "", 
            "refs": "518,820", 
            "id": 2748, 
            "text": "V této velikonoční obětní modlitbě všechno „je přivedeno k jednotě“ v něm (Srov. Ef 1,10.): Bůh i svět, Slovo i tělo, věčný život i čas, láska, která se vydává, a hřích, který ji zrazuje, přítomní učedníci i ti, kteří pro jejich slovo uvěří v něho, zmaření sebe sama i sláva. Je to modlitba jednoty.\n"
        }, 
        {
            "chapter": 41, 
            "caption": "", 
            "refs": "2616", 
            "id": 2749, 
            "text": "Ježíš zcela dokončil dílo Otce a jeho modlitba, stejně jako jeho oběť, sahá až do konce časů. Modlitba jeho hodiny naplňuje poslední časy a přivádí je k jejich dovršení. Ježíš, Syn, jemuž Otec dal všechno, se zcela odevzdal Otci a zároveň se vyjadřuje se svrchovanou svobodou (Srov. Jan 17,11.13.19.24.) pro moc, kterou mu Otec dal nad každou lidskou bytostí. Syn, který se stal služebníkem, je Pán, <i>Pantokrator</i> (Vševládný). Náš Velekněz, který se za nás modlí, je také ten, který se modlí v nás; je to Bůh, který nás vyslyší.\n"
        }, 
        {
            "chapter": 41, 
            "caption": "", 
            "refs": "2815", 
            "id": 2750, 
            "text": "Pronikneme-li do svatého jména Pána Ježíše, můžeme si vnitřně osvojit modlitbu, které nás učí: „Otče náš“. Jeho „velekněžská modlitba“ vzbuzuje v nitru velké prosby Otčenáše: starost o jméno Otce (Srov. Jan 17,6.11.12.26.), vášnivou horlivost o jeho království (slávu)(Srov. Jan 17,1.5.10.22.23-26.), splnění Otcovy vůle, jeho plánu spásy (Srov. Jan 17,2.4.6.9.11.12.24.) a osvobození od zlého. (rov. Jan 17,15.)\n"
        }, 
        {
            "chapter": 41, 
            "caption": "", 
            "refs": "240", 
            "id": 2751, 
            "text": "Konečně právě v této modlitbě nám Ježíš zjevuje a dává neoddělitelné „poznání“ Otce a Syna (Srov. Jan 17,3.6—10.25.), které je vlastním tajemstvím života modlitby.\n"
        }, 
        {
            "chapter": 41, 
            "caption": "<b>Souhrn</b>", 
            "refs": "", 
            "id": 2752, 
            "text": "<em>Modlitba předpokládá úsilí a boj se sebou samým a proti úkladům pokušitele. Boj, jímž je modlitba, je neoddělitelný od „duchovního boje“, který je nutný, aby si člověk navykl jednat podle Kristova ducha: člověk se modlí, jak žije, protože žije, jak se modlí.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2753, 
            "text": "<em>V boji o modlitbu musíme čelit mylnému pojetí modlitby, různým sklonům naší povahy a zkušenostem s našimi neúspěchy. Na tato pokušení, která vzbuzují pochybnosti o užitečnosti, ba dokonce i o možnosti modlitby, je třeba odpovídat pokorou, důvěrou a vytrvalostí.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2754, 
            "text": "<em>Největší těžkosti při modlitbě je roztržitost a vyprahlost. Lék lze najít ve víře, v obrácení a bdělosti srdce.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2755, 
            "text": "<em>Modlitbu ohrožují dvě častá pokušení: nedostatek víry a omrzelost, jež je jistým druhem skleslosti zaviněné ochabnutím v askezi a vedoucí k malomyslnosti.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2756, 
            "text": "<em>Dětinná důvěra prochází zkouškou, když máme pocit, že nejsme vždy vyslyšeni. Evangelium nás vybízí, abychom se ptali sami sebe, je-li naše modlitba ve shodě s přáním Ducha.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2757, 
            "text": "<em>„Bez přestání se modlete“ (1 Sol 5,17). Modlit se je možné vždycky, a je to dokonce životní nutnost. Modlitbu a křesťanský život od sebe nelze odloučit.</em>\n"
        }, 
        {
            "chapter": 41, 
            "caption": "", 
            "refs": "", 
            "id": 2758, 
            "text": "<em>Modlitba Ježíšovy hodiny, nazývaná právem „velekněžská modlitba“ (Srov. Jan 17.), přivádí k jednotě celé dílo stvoření a spásy. Inspiruje velké prosby Otčenáše.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2759, 
            "text": "„Jednoho dne se Ježíš na nějakém místě modlil. Když přestal, řekl mu jeden z jeho učedníků: ‘Pane, nauč nás modlit se, jak i Jan naučil své učedníky’“ (Lk 11,1). A jako odpověď na tuto prosbu Pán svěřuje svým učedníkům a své církvi základní křesťanskou modlitbu. Svatý Lukáš uvádí její krátký text (pět proseb) (Srov. Lk 11,2-4), svatý Matouš uvádí širší verzi (sedm proseb) (Srov. Mt 6,9-13). Liturgická tradice církve vždy užívala text svatého Matouše:</p><p>Otče náš, jenž jsi na nebesích,<br>posvěť se jméno tvé.<br>Přijď království tvé.<br>Buď vůle tvá jako v nebi, tak i na zemi.<br><br>Chléb náš vezdejší dej nám dnes.<br>A odpusť nám naše viny,<br>jako i my odpouštíme našim viníkům.<br>A neuveď nás v pokušení,<br>ale zbav nás od zlého.\n"
        }, 
        {
            "chapter": 42, 
            "caption": "", 
            "refs": "2855,2854", 
            "id": 2760, 
            "text": "<small>Při použití v liturgii byla modlitba Páně velmi záhy ukončována doxologií. V Didaché (Učení dvanácti apoštolů) najdeme: „Neboť tvá je moc a sláva na věky.“ (Didaché, 8,2) Apoštolské konstituce přidávají na počátku doxologie: „království“ (Apoštolská konstituce, 7, 24, 1) a tato formule je užívána v ekumenické modlitbě. Byzantská tradice přidává po „sláva“: „Otče, Synu a Duchu svatý.“ Římský misál rozvíjí poslední prosbu (Srov. Embolismus) ve výslovné perspektivě „očekávání v blažené naději“ (Srov. Tit 2,13) a příchodu našeho Pána Ježíše Krista; pak následuje zvolání shromážděných, anebo opakování doxologie apoštolských konstitucí.</small>\n"
        }, 
        {
            "chapter": 42, 
            "caption": "<b>1. ČLÁNEK</b><br>„SHRNUTÍ CELÉHO EVANGELIA“", 
            "refs": "", 
            "id": 2761, 
            "text": "„Modlitba Páně je opravdu shrnutím celého evangelia.“ (Tertulián, De oratione, 1) „Když nám Pán předal tuto modlitbu, dodal: ‘Proste a dostanete’ (Jan 16,24). Každý tedy může podle svých potřeb vysílat k nebi různé modlitby, začínaje ovšem vždycky modlitbou Páně, která zůstává základní modlitbou.“ (Tertulián, De oratione, 10)\n"
        }, 
        {
            "chapter": 42, 
            "caption": "<b>I. Ve středu Písma</b>", 
            "refs": "", 
            "id": 2762, 
            "text": "Poté, co svatý Augustin ukázal, jak jsou žalmy hlavní potravou křesťanské modlitby a jak se sbíhají v prosbách Otčenáše, dochází k závěru:</p><p><small>„Projděte všechny modlitby, které jsou v Písmu; myslím, že v nich nelze najít něco, co by nebylo obsaženo v modlitbě Páně.“ (Sv. Augustin, Epistulae, 130, 12, 22: PL 33, 502)</small>\n"
        }, 
        {
            "chapter": 42, 
            "caption": "", 
            "refs": "102,2541", 
            "id": 2763, 
            "text": "Celé Písmo (Zákon, Proroci i Žalmy) se naplnilo v Kristu. (Srov. Lk 24,44) Evangelium je touto „radostnou zvěstí“. Jeho první hlásání shrnul svatý Matouš v horském kázání. (Srov. Mt 5-7) Modlitba Otčenáš je tedy středem tohoto hlásání. A právě v této souvislosti se vysvětluje každá prosba modlitby, kterou nám Pán zanechal:</p><p><small>„Modlitba Otče náš je nejdokonalejší ze všech modliteb ... V modlitbě Páně nejen prosíme o všechny věci, po kterých můžeme náležitě toužit, nýbrž i v pořadí, v němž po nich máme toužit: takže tato modlitba učí nejen prosit, nýbrž i řídí všechny naše náklonnosti.“ (Sv. Tomáš Akvinský, Summa theologiae, II-II, 83, 9)</small>\n"
        }, 
        {
            "chapter": 42, 
            "caption": "", 
            "refs": "1965,1969", 
            "id": 2764, 
            "text": "Horská kázání je nauka života, modlitba Páně je způsob modlitby, ale v obou dává Duch Pána novou tvářnost našim touhám, těmto vnitřním hnutím, která povzbuzují náš život. Ježíš nás svými slovy učí novému životu a vychovává nás, abychom o něj modlitbou prosili. Na upřímnosti naší modlitby bude záviset, jak opravdový bude náš život v něm.\n"
        }, 
        {
            "chapter": 42, 
            "caption": "<b>II. „Modlitba Páně“</b>", 
            "refs": "2701", 
            "id": 2765, 
            "text": "Tradiční výraz „modlitba Páně“ znamená, že modlitbě „Otče náš“ nás naučil a dal nám ji Pán Ježíš. Tato modlitba, která pochází od Ježíše, je opravdu jedinečná: je to modlitba „Pána“. Z jedné strany nám totiž jednorozený Syn slovy této modlitby dává slova, která dal Otec jemu (Srov. Jan 17,7): je učitelem naší modlitby. Na druhé straně vtělené Slovo zná ve svém lidském srdci potřeby svých lidských bratří a sester a zjevuje nám je: je vzorem naší modlitby.\n"
        }, 
        {
            "chapter": 42, 
            "caption": "", 
            "refs": "690", 
            "id": 2766, 
            "text": "Ježíš nám však nezanechává nějakou formuli k mechanickému opakování. (Srov. Mt 6.7; 1 Král 18,26-29) Jako u kterékoliv ústní modlitby učí Duch Svatý Boží děti modlit se k Otci prostřednictvím Božího slova. Ježíš nám nedává jen slova naší synovské modlitby: dává nám zároveň Ducha, skrze něhož se ta slova v nás stávají „duchem a životem“ (Jan 6,63). A co víc: důkazem a možností naší dětinné modlitby je, že Otec „nám poslal do srdce Ducha svého Syna, Ducha, který volá: ‘<em>Abba</em>, Otče!“ (Gal 4,6). Protože naše modlitba tlumočí naše touhy Bohu, je to opět „Bůh, který zkoumá srdce“, Otec, který „ví, co Duch žádá, a jeho přímluva za křesťany je ve shodě s Boží vůlí“ (Řím 8,27). Modlitba k našemu Otci se začleňuje do tajemného poslání Syn a Ducha Svatého.\n"
        }, 
        {
            "chapter": 42, 
            "caption": "<b>III. Modlitba církve</b>", 
            "refs": "", 
            "id": 2767, 
            "text": "Od svého počátku dostává a prožívá církev tento nedělitelný dar slov Páně a Ducha Svatého. Duch Svatý dává slovům Páně v srdcích věřících život. První obce se modlí modlitbu Páně „třikrát denně“ (Srov. Didaché 8,3) místo „osmnácti dobrořečení“ užívaných v židovské zbožnosti.\n"
        }, 
        {
            "chapter": 42, 
            "caption": "", 
            "refs": "", 
            "id": 2768, 
            "text": "Podle apoštolské tradice je modlitba Páně svou podstatou zakořeněna v liturgické modlitbě:</p><p><small>„Pán nás učí společně se modlit za všechny naše bratry. Vždyť neříká Otče ‘můj’, jenž jsi na nebesích, ale Otče ‘náš’, aby naše modlitba stoupala z jediného srdce za celé tělo církve.“ (Sv. Jan Zlatoústý, Homilia in Matthaeum, 19, 4; PG 57, 278D)</small></p><p>Ve všech liturgických tradicích je modlitba Páně podstatnou částí velkých hodinek posvátného officia (Denní modlitby církve). Její církevní ráz je však zřejmý především ve třech svátostech uvedení do křesťanského života:\n"
        }, 
        {
            "chapter": 42, 
            "caption": "", 
            "refs": "1243", 
            "id": 2769, 
            "text": "Při <em>křtu</em> a při <em>biřmování</em> předání [„traditio“] modlitby Páně značí znovuzrození pro božský život. Protože křesťanská modlitba znamená hovořit s Bohem slovem samého Boha, ti, kterým se „dostalo nového života ... živým a neproměnným Božím slovem“ (1 Petr 1,23), se naučí vzývat svého Otce jediným slovem, které on vždy vyslyší. Nyní už tak mohou činit, protože pečeť pomazání Ducha Svatého je nezničitelně vtisknuta do jejich srdce, na jejich uši, na jejich rty, na jejich život Božích dětí. Proto je většina patristických komentářů k Otčenáši určena katechumenům a nově pokřtěným. Když se církev modlí modlitbu Páně, je to vždy lid „znovuzrozených“, který se modlí a dosahuje milosrdenství. (Srov. 1 Petr 2,1-10)\n"
        }, 
        {
            "chapter": 42, 
            "caption": "", 
            "refs": "1350", 
            "id": 2770, 
            "text": "V <em>eucharistické liturgii</em> se modlitba Páně jeví jako modlitba celé církve. Tam se zjevuje její plný smysl a její účinnost. Umístěna mezi anaforu (eucharistickou modlitbu) a liturgii přijímání, shrnuje na jedné straně všechny prosby a přímluvy vyjádřené v průběhu rozvíjející se epikleze, a na straně druhé klepe na dveře hostiny Božího království, kterou svátostné přijímání má předjímat.\n"
        }, 
        {
            "chapter": 42, 
            "caption": "", 
            "refs": "1403", 
            "id": 2771, 
            "text": "V eucharistii modlitba Páně ukazuje také <em>eschatologický</em> ráz svých proseb. Je typickou modlitbou „posledních časů“, časů spásy, které začaly sesláním Ducha Svatého a které skončí návratem Pána. Prosby Otčenáše, na rozdíl od proseb Staré smlouvy, mají svůj základ v tajemství spásy, které se již uskutečnilo jednou provždy v ukřižovaném a zmrtvýchvstalém Kristu.\n"
        }, 
        {
            "chapter": 42, 
            "caption": "", 
            "refs": "1820", 
            "id": 2772, 
            "text": "Z této neotřesitelné jistoty víry vyvěrá naděje, která mluví z každé ze sedmi proseb. Vyjadřují sténání současné doby, tohoto času trpělivosti a očekávání, v němž „není ještě zřejmé, čím budeme“ (1 Jan 3,2; srov. Kol 3,4). Eucharistie a Otčenáš jsou zaměřeny k příchodu Pána, „dokud on nepřijde“ (1 Kor 11,26).\n"
        }, 
        {
            "chapter": 42, 
            "caption": "<b>Souhrn</b>", 
            "refs": "", 
            "id": 2773, 
            "text": "<em>Jako odpověď na prosbu svých učedníků („Pane, nauč nás modlit se“: Lk 11,1) jim Ježíš odevzdává základní křesťanskou modlitbu „Otče náš“.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2774, 
            "text": "<em>„Modlitba Páně je opravdu shrnutím celého evangelia“, (Tertulián, De oratione, 1) „nejdokonalejší z modliteb“ (Sv. Tomáš Akvinský, Summa theologiae, II-II, 83, 9). Je středem Písma.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2775, 
            "text": "<em>Nazývá se „modlitba Páně“, protože pochází od Pána Ježíše, učitele a vzoru naší modlitby.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2776, 
            "text": "<em>Modlitba Páně je v pravém smyslu slova modlitbou církve. Je podstatnou částí velkých hodinek posvátného officia (Denní modlitby církve) a svátostí uvedení do křesťanského života: křtu, biřmování a eucharistie. Zařazena do eucharistické oběti, ukazuje „eschatologický“ ráz svých proseb, v naději v Pána, „dokud on nepřijde“ (1 Kor 11,26).</em>\n"
        }, 
        {
            "chapter": 42, 
            "caption": "<b>2. ČLÁNEK</b><br>„OTČE NÁŠ, JENŽ JSI NA NEBESÍCH“<br><br><b>I. „Odvažujeme se přistupovat s plnou důvěrou“</b>", 
            "refs": "270", 
            "id": 2777, 
            "text": "V římské liturgii je eucharistické společenství vybízeno, aby se modlilo Otčenáš s dětinnou důvěrou; východní liturgie užívají a rozvíjejí podobné výrazy: „Odvažovat se s naprostou jistotou“, „Učiň nás hodnými“. U hořícího keře bylo řečeno Mojžíšovi: „Nepřibližuj se sem! Zuj si opánky“ (Ex 3,5). Pouze Ježíš mohl překročit práh božské svatosti; on nás také uvádí před tvář Otce, když „dokonal očištění hříchů“: „Hle, tady jsem já i moje děti, které mi dal Bůh“ (Žid 2,13).</p><p><small>„Vědomí, jaké máme o svém otrockém stavu, by nám dalo propadnout se pod zem, naše pozemské bytí by se proměnilo v prach, kdyby nás autorita samotného našeho Otce a Ducha jeho Syna nepobízela, abychom se odvážili zvolat: ‘Abba, Otče’ (Řím 8,15) ... Kdy by se slabost nějakého smrtelníka odvážila nazývat Boha svým Otcem, ne-li jen tehdy, když je nitro člověka oživováno mocí shůry?“ (Sv. Petr Chryzolog, Sermones, 71: PL 52, 401CD)</small>\n"
        }, 
        {
            "chapter": 42, 
            "caption": "", 
            "refs": "2828", 
            "id": 2778, 
            "text": "Tato moc Ducha, která nás uvádí do modlitby Páně je označována ve východní i západní liturgii typicky křesťanským výrazem „<em>parrhésia</em>“, to znamená nefalšovaná prostota, dětinná důvěra, radostná bezpečnost, pokorná odvaha, jistota, že jsme milováni. (Srov. Ef 3,12; Žid 3,6; 4,16; 10,19; 1 Jan 2,28; 3,21; 5,14)\n"
        }, 
        {
            "chapter": 42, 
            "caption": "<b>II. „Otče!“</b>", 
            "refs": "239", 
            "id": 2779, 
            "text": "Dříve než přijmeme tento počáteční vzlet modlitby Páně za svůj, měli bychom pokorně očistit své srdce od jistých falešných obrazů „tohoto světa“. <em>Pokora</em> nám dá uznat, že „otce nezná nikdo, jenom Syn a ten, komu to chce Syn zjevit“ (Mt 11,27), totiž „maličkým“ (Mt 11,25). <em>Očištění</em> srdce se týká obrazů otce a matky, které se utvořily v naší osobní a kulturní historii a které ovlivňují náš vztah k Bohu. Bůh, náš Otec, přesahuje kategorie stvořeného světa. Kdo v této oblasti používá o Bohu nebo proti němu své vlastní představy, vytváří si tím modly, které buď uctívá, nebo boří. Modlit se k Otci znamená vstoupit do jeho tajemství, takového, jaké je a jak nám ho Syn zjevil.</p><p><small>„Výraz Bůh-Otec nikdy nikomu nebyl zjeven. Když se sám Mojžíš ptal Boha, kdo je, slyšel jiné jméno. Nám toto jméno bylo zjeveno v Synovi: protože teprve jméno Syn zahrnuje jméno Otce.“ (Tertulián, De oratione, 3)</small>\n"
        }, 
        {
            "chapter": 42, 
            "caption": "", 
            "refs": "240", 
            "id": 2780, 
            "text": "Můžeme vzývat Boha jako „Otce“, protože nám to <em>zjevil</em> jeho Syn, který se stal člověkem, a protože nám ho dává poznat jeho Duch. Co člověk nemůže poznat ani andělské mocnosti pochopit, totiž osobní vztah Syna k Otci (Srov. Jan 1,1), na němž Duch Syna dává účast nám, kteří věříme, že Ježíš je Kristus a že jsme zrozeni z Boha. (Srov. 1 Jan 5,1)\n"
        }, 
        {
            "chapter": 42, 
            "caption": "", 
            "refs": "2665", 
            "id": 2781, 
            "text": "Když se modlíme k Otci, jsme <em>ve společenství s ním</em> a s jeho Synem Ježíšem Kristem (Srov. 1 Jan 1,3). Tehdy ho poznáváme a se stále novým úžasem ho uznáváme. První slovo modlitby Páně je spíše klaněním a velebením než úpěnlivou prosbou. Toto je totiž Boží sláva: abychom ho uznali jako „Otce“, jako pravého Boha. Děkujeme mu, že nám zjevil své jméno, že nás obdaroval vírou v něho a že v nás přebývá.\n"
        }, 
        {
            "chapter": 42, 
            "caption": "", 
            "refs": "1267", 
            "id": 2782, 
            "text": "Můžeme se klanět Otci, protože nám dal znovu se zrodit k jeho životu tím, že nás <em>přijal</em> za své děti ve svém jednorozeném Synu: křtem nás začleňuje do těla svého Krista, Pomazaného, a pomazáním svého Ducha, který se vylévá z hlavy do údů, i z nás činí „pomazané“.</p><p><small>„Ve skutečnosti Bůh, který nás předurčil k přijetí za syny, připodobnil nás oslavenému tělu Kristovu. Když jste se tedy stali účastni Krista, jste právem nazýváni ‘pomazaní’ (Sv. Cyril Jeruzalémský, Catecheses mystagogicae, 3, 1: PG 33, 1088A).</small></p><p><small>„Nový člověk, který se prostřednictvím milosti znovu zrodil a byl navrácen Bohu, říká především ‘Otče’, protože se stal synem.“ (Sv. Cyprián Kartaginský, De oratione dominica, 9: PL 4, 525A)</small>\n"
        }, 
        {
            "chapter": 42, 
            "caption": "", 
            "refs": "1701", 
            "id": 2783, 
            "text": "Prostřednictvím modlitby Páně je <em>nám tak zjeveno</em>, kdo vlastně jsme, současně s tím, že se nám dostává zjevení Otce. (Srov. 2. vatikánský koncil: GS 22)</p><p><small>„Ach, člověče, neodvažoval ses pozvednout tvář k nebi, klopil své oči k zemi a najednou jsi dostal Kristovu milost: byly ti odpuštěny všechny tvé hříchy. Z ničemného služebníka ses stal dobrým synem ... Pozvedni tedy své oči k Otci ..., který tě vykoupil skrze Syna, a řekni: ‘Otče náš ...’ Ale nenárokuj si nějakou výsadu. Jen pro Krista je Otcem zvláštním způsobem, pro nás všechny všeobecné, protože jen jeho zrodil, nás však stvořil. Říkej také ty skrze milost: ‘Otče náš’, abys zasluhoval být jeho synem.“ (Sv. Ambrož, De sacramentis, 5, 19: PL 16, 450C)</small>\n"
        }, 
        {
            "chapter": 42, 
            "caption": "", 
            "refs": "1428,1997", 
            "id": 2784, 
            "text": "Tento nezasloužený dar přijetí za děti od nás vyžaduje trvalé úsilí o obrácení a <em>nový život</em>. Modlitba Otčenáše v nás má rozvíjet dvě základní dispozice:</p><p><em>Toužit a chtít, abychom se mu podobali</em>. Jsme stvořeni k jeho obrazu, milostí nám byla vrácena podobnost s ním a my na to máme odpovědět.</p><p><small>„Když nazýváme Boha ‘naším Otcem’, je třeba, abychom si vzpomněli, že se máme chovat jako Boží děti.“ (Sv. Cyril Kartaginský, De oratione dominica, 11: PL 4, 526B)</small></p><p><small>„Nemůžete nazývat svého Otce Bohem veškeré dobroty, jestliže zůstává vaše srdce kruté a nelidské; v takovém případě už nemáte v sobě znamení dobroty nebeského Otce.“ (Sv. Jan Zlatoústý, Homilia in illud „Angusta est porta“ et de oratione Domini: PG 51, 44B)</small></p><p><small>„Je nezbytné bez přestání nazírat krásu Otce a napojit jí duši.“ (Sv. Řehoř z Nyssy, Homiliae in orationem dominicam, 2: PG 44, 1148B)</small>\n"
        }, 
        {
            "chapter": 42, 
            "caption": "", 
            "refs": "2562", 
            "id": 2785, 
            "text": "<em>Srdce pokorné a plné důvěry</em> nám dá být „jako děti“ (Mt 18,3): vždyť Otec se zjevuje „maličkým“ (Mt 11,25).</p><p><small>„Nazírat samotného Boha je velký oheň lásky. Duše se noří do lásky v ní se pozvedá a jedná s Bohem jako s vlastním Otcem s mimořádně důvěrnou zbožností.“ (Sv. Jan Kassián, Collationes, 9, 18: PL 49, 788C)</small></p><p><small>„Otče náš: toto jméno v nás vzbuzuje zároveň lásku, horlivost v modlitbě ... a také naději, že dostaneme, oč právě prosíme ... Vždyť co může Bůh odepřít prosbě svých dětí, když jim už předem udělil, aby byli jeho dětmi?“ (Sv. Augustin, De sermone Domini in monte, 2, 4, 16: PL 34, 1276)</small>\n"
        }, 
        {
            "chapter": 42, 
            "caption": "<b>III. Otče „náš“</b>", 
            "refs": "443", 
            "id": 2786, 
            "text": "Oslovení Otče „náš“ se týká Boha. Zájmenem „náš“ nevyjadřujeme vlastnění, nýbrž úplně nový vztah k Bohu.\n"
        }, 
        {
            "chapter": 42, 
            "caption": "", 
            "refs": "782", 
            "id": 2787, 
            "text": "Když říkáme Otče „náš“, uznáváme nejprve, že všechna jeho zaslíbení lásky, ohlašovaná proroky, se naplnila <em>v nové a věčné smlouvě</em>, v jeho Kristu: my jsme se stali „jeho“ lidem a on je „naším“ Bohem. Tento nový vztah je nezasloužený dar vzájemné sounáležitosti. Láskou a věrností (Srov. Oz 2,21-22; 6,1-6) máme odpovídat na „milost a pravdu“, které jsme dostali v Ježíši Kristu. (Srov. Jan 1,17)\n"
        }, 
        {
            "chapter": 42, 
            "caption": "", 
            "refs": "", 
            "id": 2788, 
            "text": "Protože modlitba Páně je modlitbou jeho lidu v „posledních časech“, toto „náš“ vyjadřuje také jistotu naší naděje na poslední Boží zaslíbení; v novém Jeruzalémě řekne Bůh vítězi: „Já budu jeho Bohem a on bude mým synem“ (Zj 21,7).\n"
        }, 
        {
            "chapter": 42, 
            "caption": "", 
            "refs": "245,253", 
            "id": 2789, 
            "text": "Při modlitbě Otče „náš“ se obracíme osobně k Otci našeho Pána Ježíše Krista. Nerozdělujeme božství, protože Otec je jeho „zdrojem a původem“, nýbrž vyznáváme tím, že Syn je jím věčně plozen a že z něho (Otce) vychází Duch Svatý. Ani nesměšujeme osoby, protože vyznáváme, že naše společenství je s Otcem a jeho Synem Ježíšem Kristem v jejich jediném Duchu Svatém. <em>Nejsvětější Trojice</em> je soupodstatná a nerozdílná. Když se modlíme k Otci, klaníme se mu a oslavujeme ho se Synem a Duchem Svatým.\n"
        }, 
        {
            "chapter": 42, 
            "caption": "", 
            "refs": "787", 
            "id": 2790, 
            "text": "Výraz „náš“ gramaticky označuje nějakou skutečnost společnou více osobám. Je pouze jeden Bůh a je uznáván za Otce těmi, které on skrze víru v jeho jednorozeného Syna znovu zrodil prostřednictvím vody a Ducha Svatého (Srov. 1 Jan 5,1; Jan 3,5). Toto nové společenství Boha a lidí je <em>církev</em>: spojená s jediným Synem, který se stal „prvním z mnoha bratří“ (Řím 8,29), je ve společenství s jedním a týmž Otcem v jednom a témž Duchu Svatém. (Srov. Ef 4,4-6) Při modlitbě Otče „náš“ se každý pokřtěný modlí v tomto společenství: „Obec věřících měla jedno srdce a jednu duši“ (Sk 4,32).\n"
        }, 
        {
            "chapter": 42, 
            "caption": "", 
            "refs": "821", 
            "id": 2791, 
            "text": "Proto navzdory rozdělení křesťanů modlitba k „našemu“ Otci zůstává společným majetkem a naléhavou výzvou pro všechny pokřtěné. Ve společenství s Kristem se mají skrze víru a křest podílet na Ježíšově modlitbě za jednotu učedníků. (Srov. 2. vatikánský koncil: UR 8; 22)\n"
        }, 
        {
            "chapter": 42, 
            "caption": "", 
            "refs": "", 
            "id": 2792, 
            "text": "Konečně, modlíme-li se „Otče náš“ v pravdě, vzdáváme se individualismu, protože nás od něho osvobozuje láska, kterou přijímáme. Slovo „náš“ na počátku modlitby Páně, stejně jako slovo „my“ posledních čtyř proseb, nikoho nevylučuje. Aby bylo to, co říkáme, pravdivé (Srov. Mt 5,23-24; 6,14-15), musí být překonána naše rozdělení a naše protiklady.\n"
        }, 
        {
            "chapter": 42, 
            "caption": "", 
            "refs": "604", 
            "id": 2793, 
            "text": "Pokřtění se nemohou modlit k „našemu“ Otci, aniž by mu nepředkládali všechny ty, za které on vydal svého milovaného Syna. Boží láska je bez hranic, i naše modlitba má být taková (Srov. 2. vatikánský koncil, NAe 5). Modlitba k Otci „našemu“ nás otevírá rozměrům jeho lásky, která se nám ukázala v Kristu: modlíme se se všemi a za všechny lidi, kteří ho ještě neznají, „aby rozptýlené Boží děti shromáždili vjedno“ (Srov. Jan 11,52). Tato božská péče o všechny lidi a o celé stvoření oduševňovala všechny velké muže a ženy modlitby; má vést naši modlitbu k velkodušné láce, když se odvažujeme říkat „Otče náš“.\n"
        }, 
        {
            "chapter": 42, 
            "caption": "<b>IV.  „Jenž jsi na nebesích“</b>", 
            "refs": "326", 
            "id": 2794, 
            "text": "Tento biblický výraz neznamená místo [„prostor“], nýbrž způsob existence; ne jak je Bůh vzdálen, nýbrž jak je vznešený. Náš Otec není „jinde“ — je „nade vše“, co můžeme z jeho svatosti chápat. Právě proto, že je třikrát svatý, je velmi blízko pokornému a zkroušenému srdci:</p><p><small>„Právem se rozumí slovům ‘Otče náš, jenž jsi na nebesích’ tak, že se týkají srdce spravedlivých, kde Bůh přebývá jako ve svém chrámu. Proto ten, kdo se modlí, bude toužit, aby v něm přebýval ten, jehož vzývá.“ (Sv. Augustin, De sermone Domini in monte, 2, 5, 18: PL 34, 1277)<br><br>„‘Nebesa’ by mohli být také ti, kdo v sobě nosí obraz nebe, v nichž Bůh přebývá a putuje.“ (Sv. Cyril Jeruzalémský, Catecheses mistagogicae, 5,11: PG 33, 1117B)</small>\n"
        }, 
        {
            "chapter": 42, 
            "caption": "", 
            "refs": "1024", 
            "id": 2795, 
            "text": "Symbol nebes nás odkazuje na tajemství smlouvy, které prožíváme, když se modlíme Otčenáš. On je v nebesích: to je jeho příbytek; otcovský dům je tedy naše „vlast“. Hřích nás totiž uvrhl do vyhnanství ze země smlouvy (Srov. Gn 3) a právě obrácení srdce (Srov. Jer 3,19-4,1a; Lk 15,18.21) nám dává vrátit se k Otci, k nebi. Je to Kristus, v němž se nebe a země smířily (Srov. Iz 45,8; Ž 85,12), protože sám Syn „sestoupil z nebe“ a na nebesa se vracíme společně s ním skrze jeho kříž, jeho vzkříšení a jeho nanebevstoupení. (Srov. Jan 12,32; 14,2-3; 16,28; 20,17; Ef 4,9-10; Žid 1,3; 2,13)\n"
        }, 
        {
            "chapter": 42, 
            "caption": "", 
            "refs": "1003", 
            "id": 2796, 
            "text": "Když se církev modlí „Otče náš, jenž jsi na nebesích“, vyznává, že jsme Boží lid, kterému již Bůh v Kristu Ježíši „vykázal místo v nebi“ (Srov. Ef 2,6), lid „s Kristem skrytý v Bohu“ (Srov. Kol 3,3), zatímco zároveň v současném stavu „vzdycháme plni touhy po tom, abychom si mohli vzít na sebe ještě jako šat i svůj příbytek z nebe“ (2 Kor 5,2; srov. Flp 3,20; Žid 13,14).</p><p><small>„Křesťané jsou v těle, ale nežijí podle těla. Tráví svůj život na zemi, ale jsou občany nebes.“ (List Diognetovi, 5, 8-9)</small>\n"
        }, 
        {
            "chapter": 42, 
            "caption": "<b>Souhrn</b>", 
            "refs": "", 
            "id": 2797, 
            "text": "<em>Prostá a dětinná důvěra, pokorná a radostná jistota, to je postoj, jaký má zaujímat ten, kdo se modlí „Otče náš“.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2798, 
            "text": "<em>Můžeme vzývat Boha jako „Otce“, protože nám to zjevil Boží Syn, který se stal člověkem; k němu jsme křtem přivtěleni a v něm jsme přijati za Boží děti.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2799, 
            "text": "<em>Modlitba Páně nás uvádí do společenství s Otcem a s jeho Synem Ježíšem Kristem. Zároveň nám zjevuje, kdo vlastně jsme. (Srov. 2. vatikánský koncil, GS 22)</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2800, 
            "text": "<em>Modlitba k našemu Otci v nás musí rozvíjet vůli podobat se mu a vytvářet srdce pokorné a plné důvěry.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2801, 
            "text": "<em>Říkáme-li Otče „náš“, dovoláváme se Nové smlouvy v Ježíši Kristu, společenství s Nejsvětější Trojicí a božské lásky, která prostřednictvím církve objímá celý svět.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2802, 
            "text": "<em>Výraz „jenž jsi na nebesích“ neoznačuje místo, ale vznešenost Boha a jeho přítomnost v srdci spravedlivých. Nebe, dům Otce, je pravou vlastí, do které putujeme a do níž již patříme.</em>\n"
        }, 
        {
            "chapter": 42, 
            "caption": "<b>3. ČLÁNEK</b><br>SEDM PROSEB", 
            "refs": "2627", 
            "id": 2803, 
            "text": "Poté, co nás Duch Božího dětství uvedl do přítomnosti Boha, našeho Otce, abychom se mu klaněli, abychom ho milovali a velebili, dává z našeho srdce vystupovat sedmeru proseb, sedmeru velebení. První tři se více vztahují na Boha a zaměřují nás ke slávě Otce; poslední čtyři, jako cesty k němu, předkládají jeho milosti naši bídu. „Přívaly na sebe volají hukotem tvých vodopádů“ (Ž 42,8).\n"
        }, 
        {
            "chapter": 42, 
            "caption": "", 
            "refs": "", 
            "id": 2804, 
            "text": "První skupina proseb nás přivádí k němu pro něho samého: <em>tvé</em> jméno, <em>tvé</em> království, <em>tvá</em> vůle. Lásce je vlastní myslet především na toho, koho miluje. V žádné z těchto proseb sebe neuvádíme jménem, ale jsme strháváni „vroucí touhou“ a „úzkostí“ samého milovaného Syna pro slávu jeho Otce (Srov. Lk 22,15; 12,50): „Posvěť se ... Přijď ... Buď ...“, tyto tři prosby byly již vyslyšeny v oběti Krista Spasitele, ale nyní se opakují v naději na jejich konečné naplnění, poněvadž Bůh ještě není všechno ve všem. (Srov. 1 Kor 15,28)\n"
        }, 
        {
            "chapter": 42, 
            "caption": "", 
            "refs": "1105", 
            "id": 2805, 
            "text": "Druhá skupina proseb se odvíjí jako některé eucharistické epikleze: předkládáme v nich naše očekávání a přitahujeme pohled Otce milosrdenství. Vystupují od nás a týkají se nás už nyní, v tomto světě: „dej <em>nám</em> ... odpusť <em>nám</em> ... neuveď <em>nás</em> ... zbav <em>nás</em> ...“. Čtvrtá a pátá prosba se týkají našeho života jako takového, ať už jeho hmotného udržování, či jeho uzdravení z hříchu; poslední dvě se týkají našeho boje o vítězství Života, samotného boje modlitby.\n"
        }, 
        {
            "chapter": 42, 
            "caption": "", 
            "refs": "2656-2658", 
            "id": 2806, 
            "text": "Prvními třemi prosbami jsme utvrzováni ve víře, naplňováni nadějí a zapalováni láskou. Protože jsme tvorové a ještě hříšníci, musíme prosit také za sebe: za „nás“, v dimenzích světa a dějin, které svěřujeme bezmezné lásce našeho Boha. Vždyť náš Otec uskutečňuje svůj plán spásy pro nás a pro celý svět skrze jméno svého Krista a prostřednictvím království svého svatého Ducha.\n"
        }, 
        {
            "chapter": 42, 
            "caption": "<b>I. „Posvěť se jméno tvé“</b>", 
            "refs": "2142-2159,2097,51", 
            "id": 2807, 
            "text": "Výraz „posvětit“ zde není míněn ani tolik ve smyslu příčinném (jen Bůh posvěcuje, činí svatým), ale především ve smyslu hodnotícím: uznat něco za svaté a svatě s tím nakládat. Proto je tato invokace (vzývání) při klanění často chápána jako chvála a díkučinění (Srov. Ž 111,9; Lk 1,49). Ježíš nás však učí této prosbě jako projevu přání. Je to prosba, touha a očekávání, na nichž se podílejí Bůh i člověk. Už od první prosby Otčenáše jsme ponořeni do vnitřního tajemství jeho božství a do dramatu spásy našeho lidství. Prosba, aby jeho jméno bylo posvěceno, nás zapojuje do jeho záměru, jeho milosrdného „rozhodnutí“ (Ef 1,9), jímž si předsevzal, „abychom byli před ním svatí a neposkvrnění v lásce“ (Ef 1,4).\n"
        }, 
        {
            "chapter": 42, 
            "caption": "", 
            "refs": "203,432", 
            "id": 2808, 
            "text": "V rozhodujících okamžicích své ekonomie spásy Bůh zjevuje své jméno, ale zjevuje ho tím, že své dílo dovršuje. To se však uskutečňuje pro nás a v nás, jen když je skrze nás a v nás posvěcováno jeho jméno.\n"
        }, 
        {
            "chapter": 42, 
            "caption": "", 
            "refs": "293,705", 
            "id": 2809, 
            "text": "Boží svatost je nepřístupné ohnisko jeho věčného tajemství. Co se z ní projevilo ve stvoření a v dějinách, to Písmo nazývá <em>slávou</em>, vyzařováním jeho velebnosti (Srov. Ž 8; Iz 6,3). Bůh člověka korunuje „slávou“ (Srov. Ž 8,6), ale když člověk zhřešil, je zbaven „Boží slávy“ (Srov. Řím 3,23). Nato Bůh projevuje svou svatost tím, že zjevuje a oznamuje své jméno, aby obnovil člověka, který by se „podobal svému Stvořiteli“ (Kol 3,10).\n"
        }, 
        {
            "chapter": 42, 
            "caption": "", 
            "refs": "63", 
            "id": 2810, 
            "text": "V zaslíbení daném Abrahámovi a v přísaze, která je doprovází (Srov. Žid 6,13), se Bůh osobně zavazuje, ale neodhaluje své jméno. Začíná je zjevovat (Srov. Ex 3,14) Mojžíšovi a oznamuje ho před očima všeho lidu, když jej zachránil před Egypťany: slavně se vyvýšil (Srov. Ex 15,1). Po smlouvě na Sinaji je tento lid „jeho“ a má být „svatým lidem“ (nebo „zasvěceným“; v hebrejštině je pro oba významy stejný výraz) (Srov. Ex 19,5-6), protože uprostřed něho přebývá Boží jméno.\n"
        }, 
        {
            "chapter": 42, 
            "caption": "", 
            "refs": "2143", 
            "id": 2811, 
            "text": "Avšak navzdory svatému zákonu, který mu svatý Bůh (Srov. Lv 19,2) dává a nepřestává dávat, a přestože Pán „pro své jméno“ projevuje trpělivost, lid se vzdaluje od Svatého Izraele a znesvěcuje jeho jméno mezi národy (Srov. Ez 20; 36). Proto spravedliví Staré smlouvy, chudí, kteří se vrátili z vyhnanství, a proroci hořeli vášní pro toto jméno.\n"
        }, 
        {
            "chapter": 42, 
            "caption": "", 
            "refs": "434", 
            "id": 2812, 
            "text": "Konečně jméno svatého Boha je nám zjeveno a darováno v Ježíšovi, v těle, jako Spasitel (Srov. Mt 1,21; Lk 1,31): zjevené tím, čím je, jeho Slovem a jeho Obětí (Srov. Jan 8,28; 17,8; 17,17-19). To je jádro jeho velekněžské modlitby: „Otče svatý ... pro ně se zasvěcuji, aby i oni byli posvěceni v pravdě“ (Jan 17,19). Protože Ježíš sám „posvěcuje“ své jméno (Srov. Ez 20,39; 36,20-21), zjevuje nám jméno Otce (Srov. Jan 17,6). Když dovršil svou paschu (přechod, velikonoce), Otec mu dává „Jméno nad každé jiné jméno, takže při Ježíšově jménu musí pokleknout každé koleno ... a každý jazyk musí k slávě Boha Otce vyznat: Ježíš Kristus je Pán“ (Flp 2,9-11).\n"
        }, 
        {
            "chapter": 42, 
            "caption": "", 
            "refs": "2013", 
            "id": 2813, 
            "text": "Vodou křtu jsme byli „obmyti ... posvěceni ... ospravedlněni pro jméno Pána Ježíše Krista a skrze Ducha našeho Boha“ (1 Kor 6,11). Během celého našeho života nás náš Otec volá „k posvěcení“ (1 Sol 4,7), a protože „od něho pochází to, že jsme spojeni s Kristem Ježíšem“, kterého nám „Bůh poslal jako dárce ... posvěcení“ (1 Kor 1,30), je záležitostí jeho slávy a našeho života, aby jeho jméno bylo posvěcováno v nás a skrze nás. Proto je první prosba tak naléhavá.</p><p><small>„Kdo by mohl posvěcovat Boha, když je to on, kdo posvěcuje? Avšak povzbuzujíce se slovy ‘Buďte svatí, neboť já, Hospodin, jsem svatý’ (Lv 11,44), prosíme, abychom, když jsme byli posvěceni křtem, vytrvali v tom, čím jsme začali být. A prosíme o to každý den, protože se každý den dáváme svádět zlem, a proto se musíme očišťovat od svých hříchů posvěcováním, které neustále začíná ... Uchylujeme se tedy k modlitbě, aby v nás tato svatost zůstala.“ (Sv. Cyprián Kartaginský, De oratione dominica, 12: PL 4, 526A-527A)</small>\n"
        }, 
        {
            "chapter": 42, 
            "caption": "", 
            "refs": "2045", 
            "id": 2814, 
            "text": "<em>Na našem životě a zároveň na naší modlitbě</em> závisí, zda je jeho jméno posvěcováno mezi národy.</p><p><small>„Prosíme Boha, aby posvěcoval své jméno, protože svatostí spasí a posvětí celé stvoření ... Jde o jméno, které dává spásu ztracenému světu, avšak prosíme, aby toto jeho jméno bylo v nás posvěcováno <em>naším životem</em>. Vždyť žijeme-li dobře, Boží jméno je velebeno, žijeme-li špatně, Boží jméno je zahrnováno rouháním, jak říká apoštol: ‘Vždyť vaší vinou se o Bohu mluví mezi pohany rouhavě’ (Řím 2,24; srov. Ez 36,20-22). My se tedy modlíme, abychom si zasloužili být svatí, jako je svaté jméno našeho Boha.“ (Sv. Petr Chryzolog, Sermones 71: Pl 52, 402A)<br><br>„Když říkáme ‘Posvěť se jméno tvé’, prosíme, aby bylo posvěcováno v nás, kteří jsme v něm, ale i v druhých, kteří se ještě neotevřeli Boží milosti; abychom byli zajedno s přikázáním, které nám ukládá <em>modlit se za všechny</em>, dokonce i za nepřátele. Právě proto neříkáme výslovně: Posvěť se tvé jméno ‘v nás’, protože prosíme, aby bylo posvěcováno ve všech lidech.“ (Tertulián, De oratione, 3)</small>\n"
        }, 
        {
            "chapter": 42, 
            "caption": "", 
            "refs": "2750", 
            "id": 2815, 
            "text": "Tato první prosba, která obsahuje všechny ostatní, je jako následujících šest proseb vyslyšena skrze <em>Kristovu modlitbu</em>. Modlitba k našemu Otci je naší modlitbou, jestliže ji konáme <em>„ve jménu“ Ježíše</em> (Srov. Jan 14,13; 15,16; 16,23-24.26). Ježíš ve své velekněžské modlitbě prosí: „Otče svatý, zachovej je ve svém jménu, které jsi mi dal“ (Jan 17,11).\n"
        }, 
        {
            "chapter": 42, 
            "caption": "<b>II. „Přijď království tvé“</b>", 
            "refs": "541,2632,560,1107", 
            "id": 2816, 
            "text": "V Novém zákoně lze slovo „basileia“ překládat jako královská hodnost (abstraktní výraz), království (konkrétní výraz) nebo kralování (výraz zachycující činnost). Boží království existovalo dříve než my; přiblížilo se ve vtěleném Slovu, je hlásáno celým evangelium, přišlo v Kristově smrti a vzkříšení. Od Poslední večeře přichází Boží království v eucharistii; je mezi námi. Boží království přijde ve slávě, až je Kristus odevzdá svému Otci.</p><p><small>„Je též možné, že Boží království znamená osobně Krista, na něhož se každý den obracíme se svými touhami, jehož příchod dychtíme uspíšit svým očekáváním. Jako je naším vzkříšením, neboť v něm vstaneme z mrtvých, tak může být také Božím královstvím, neboť v něm budeme kralovat.“ (Sv. Cyprián Kartaginský, De oratione dominica, 13; PL 4, 527C-528A)</small>\n"
        }, 
        {
            "chapter": 42, 
            "caption": "", 
            "refs": "451,671,2632", 
            "id": 2817, 
            "text": "Touto prosbou je „Marana tha“, volání Ducha a nevěsty: „Přijď, Pane Ježíši.“</p><p><small>„I kdyby nám tato modlitba neuložila povinnost prosit o příchod Božího království, museli bychom sami od sebe pronést toto zvolání a spěchat obejmout naši naději. Duše mučedníků pod oltářem vzývají Pána a volají velikým hlasem: ‘Pane svatý a věrný, kdy konečně vykonáš soud a potrestáš obyvatele země?’ (Zj 6,10). Jim se totiž musí dostat spravedlnosti na konci časů. Pane, urychli tedy příchod svého království!“ (Tertulián, De oratione, 5)</small>\n"
        }, 
        {
            "chapter": 42, 
            "caption": "", 
            "refs": "769", 
            "id": 2818, 
            "text": "V modlitbě Páně jde hlavně o konečný příchod Božího království s Kristovým návratem (Srov. Tit 2,13). Tato touha však neodvrací církev od jejího poslání na tomto světě, ba naopak, více ji zavazuje. Vždyť po Letnicích je příchod Božího království dílem Pánova Ducha, který „dále koná ve světě jeho dílo, všechno naplňuje a posvěcuje“ (Římský misál, IV. eucharistická modlitba).\n"
        }, 
        {
            "chapter": 42, 
            "caption": "", 
            "refs": "2046,2516,2519", 
            "id": 2819, 
            "text": "„Boží království ... spočívá ve spravedlnosti, pokoji a radosti, jaké dává Duch svatý“ (Řím 14,17). Poslední časy, v nichž žijeme, jsou dobou vylití Ducha Svatého. Proto nastal rozhodující boj mezi „tělem“ a Duchem (Srov. Gal 5,16-25).</p><p><small>„Jen čisté srdce může říkat bez nejmenšího rozechvění: ‘Přijď království tvé.’ Je třeba projít Pavlovou školou, abychom řekli: „Hřích už dál nesmí vládnout v našem smrtelném těle’ (Řím 6,12). Ten, kdo se uchovává čistý v jednání, v myšlenkách a ve slovech, může říci Bohu: ‘Přijď tvé království!’“ (Sv. Cyril Jeruzalémský, Catecheses mystagogicae, 5, 13: PG 33, 1120A)</small>\n"
        }, 
        {
            "chapter": 42, 
            "caption": "", 
            "refs": "1049", 
            "id": 2820, 
            "text": "Křesťané, vedeni Duchem Svatým, musí rozlišovat mezi růstem Božího království a pokrokem kultury a společnosti, do nichž jsou postaveni. Toto rozlišování není vydělováním se, protože povolání člověka k věčnému životu jeho úkol používat sil a prostředků, které dostal od Stvořitele, k zasazování se o spravedlnost a mír na tomto světě nepotlačuje, ale ještě jej umocňuje. (Srov. 2. vatikánský koncil: GS 22; 32; 39; 45; Pavel VI., Apoštolská exhortace Evangelii nuntiandi, 31)\n"
        }, 
        {
            "chapter": 42, 
            "caption": "", 
            "refs": "2746", 
            "id": 2821, 
            "text": "Tato modlitba je přednesena a vyslyšena v Ježíšově modlitbě (Srov. Jan 17,17-20), přítomné a účinné v eucharistii; přináší své plody v novém životě podle blahoslavenství (Srov. Mt 5,13-16; 6,24; 7,12-13).\n"
        }, 
        {
            "chapter": 42, 
            "caption": "<b>III. „Buď vůle tvá jako v nebi, tak i na zemi“</b>", 
            "refs": "851,2196", 
            "id": 2822, 
            "text": "To je vůle našeho Otce, „aby se všichni lidé zachránili a došli k poznání pravdy“ (1 Tim 2,4). „Je shovívavý, protože nechce, aby někdo zahynul“ (2 Petr 3,9; srov. Mt 18,14). Jeho přikázání, které shrnuje všechna ostatní a ukazuje nám celou jeho vůli, zní: „Milujte se navzájem: jak jsem já miloval vás, tak se navzájem milujte vy“. (Srov. Jan 13,34; 1 Jan 3; 4; Lk 10,25-37)\n"
        }, 
        {
            "chapter": 42, 
            "caption": "", 
            "refs": "59", 
            "id": 2823, 
            "text": "„Seznámil nás totiž s tajemstvím své vůle, jak se mu to líbilo a jak si to napřed sám u sebe ustanovil ... že sjednotí v Kristu vše, co je na nebi i na zemi. A skrze něho jsme se stali Božím majetkem, jak jsme k tomu byli předem určeni úradkem toho, který vše působí podle rozhodnutí své vůle“ (Ef 1,9-11). Vroucně prosíme, aby se uskutečnil tento milostivý úradek na zemi, jako se již uskutečnil na nebi.\n"
        }, 
        {
            "chapter": 42, 
            "caption": "", 
            "refs": "475,612", 
            "id": 2824, 
            "text": "Otcova vůle byla dokonale a jednou provždy splněna v Kristu a skrze jeho lidskou vůli. Ježíš při svém příchodu na svět řekl: „Tady jsem, abych plnil, Bože, tvou vůli: (Žid 10,7; srov. Ž 40, 8-9). Jen Ježíš může tvrdit: „Já stále konám to, co se mu líbí“ (Jan 8,29). Při modlitbě ve svém smrtelném zápasu bezvýhradně souhlasí s vůlí Otce: „Avšak ne má vůle ať se stane, ale tvá“ (Lk 22,42; srov. Jan 4,34; 5,30; 6,38). Proto se Ježíš „obětoval za naše hříchy ... jak to chtěl Bůh, náš Otec“ (Gal 1,4). „A touto vůlí jsme posvěceni obětováním těla Ježíše Krista jednou provždy“ (Žid 10,10).\n"
        }, 
        {
            "chapter": 42, 
            "caption": "", 
            "refs": "615", 
            "id": 2825, 
            "text": "Ježíš, „ačkoli to byl Syn Boží, naučil se svým utrpením poslušnosti“ (Žid 5,8); tím spíše tak musíme činit my, tvorové a hříšníci, kteří jsme v něm byli přijati za syny. Prosíme našeho Otce, abychom spojili svou vůli s vůlí jeho Syna a tak splnili to, co chce on, totiž jeho plány spásy pro život světa. Nejsme toho sice sami ze sebe schopni, ale spojeni s Ježíšem a s mocí Ducha Svatého mu můžeme odevzdat svou vůli a rozhodnout se, že budeme volit to, co vždy volil jeho Syn: dělat to, co se líbí Otci (Srov. Jan 8,29).</p><p><small>„Jestliže přilneme ke Kristu, můžeme se s ním stát jedním duchem, a tak splnit jeho vůli; tak se bude dokonale plnit jak na zemi, tak i na nebi.“ (Origenes, De oratione, 26)<br><br>„Pohleďte, jak nás Ježíš Kristus učí, abychom byli pokorní, tím, že nám ukazuje, že naše ctnost nezávisí jen na našem úsilí, nýbrž i na Boží milosti. Přikazuje každému věřícímu, který se modlí, aby to dělal univerzálně, to je za celý svět. Vždyť neříká ‘buď vůle tvá’ ve mně nebo ve vás, ‘nýbrž na zemi, na celé zemi’, aby ze země byl odstraněn blud, vládla na ní pravda, byla zničena neřest, znovu rozkvétala ctnost a nadále nebyl rozdíl mezi zemí a nebem.“ (Sv. Jan Zlatoústý, Homilia in Matthaeum, 19, 5: PG 57, 280B)</small>\n"
        }, 
        {
            "chapter": 42, 
            "caption": "", 
            "refs": "", 
            "id": 2826, 
            "text": "Prostřednictvím modlitby můžeme „rozeznat, co je vůle Boží“ (Srov. Řím 12,2; Ef 5,17), a dosáhnout „vytrvalosti“, abychom ji „vykonali“ (Srov. Žid 10,36). Ježíš nás učí, že do nebeského království se nevstupuje slovy, nýbrž tím, že člověk činí „vůli jeho nebeského Otce“ (Mt 7,21).\n"
        }, 
        {
            "chapter": 42, 
            "caption": "", 
            "refs": "2611,796", 
            "id": 2827, 
            "text": "Kdo plní vůli Boha, tomu on naslouchá (Srov. Jan 9,31; 1 Jan 5,14). Takovou moc má modlitba církve ve jménu jejího Pána, především v eucharistii; ta je přímluvným společenstvím s nejsvětější Matkou Boží (Srov. Lk 1,38.49) a se všemi svatými, kteří byli „milí“ Bohu, protože nechtěli nic jiného než jeho vůli.</p><p><small>„Aniž bychom se prohřešili proti pravdě, můžeme dát slovům ‘Buď vůle tvá jako v nebi, tak i na zemi’ tento význam: buď vůle tvá v církvi, jako v našem Pánu, Ježíši Kristu, buď v Nevěstě, která mu byla zasnoubena, jako v Ženichovi, který splnil Otcovu vůli.“ (Sv. Augustin, De sermone Domini in monte, 2, 6, 24: PL 34, 1279)</small>\n"
        }, 
        {
            "chapter": 42, 
            "caption": "<b>IV. „Chléb náš vezdejší dej nám dnes“</b>", 
            "refs": "2778", 
            "id": 2828, 
            "text": "„<em>Dej nám.</em>“ Krásná je důvěra, s jakou děti všechno očekávají od svého Otce. On „dává vycházet svému slunci pro zlé i pro dobré a sesílá déšť spravedlivým i nespravedlivým“ (Mt 5,45) a všem živým dává „obživu v pravý čas“ (Ž 104,27). Ježíš nás učí této prosbě, která ve skutečnosti oslavuje našeho Otce, protože uznává, jak je nade vše dobrý.\n"
        }, 
        {
            "chapter": 42, 
            "caption": "", 
            "refs": "1939", 
            "id": 2829, 
            "text": "„Dej nám“ je také výrazem smlouvy: my jsme jeho a on je náš, pro nás. Slovo „náš“ ho však uznává také jako Otce všech lidí, a proto jej prosíme za všechny v solidaritě s jejich potřebami a s jejich utrpením.\n"
        }, 
        {
            "chapter": 42, 
            "caption": "", 
            "refs": "2633,227", 
            "id": 2830, 
            "text": "„<em>Náš chléb.</em>“ Otec, který nám dává život, nám nemůže nedávat potravu nezbytnou pro život, všechna „náležitá“ dobra, hmotná i duchovní. V horském kázání Ježíš zdůrazňuje tuto dětinnou důvěru, která spolupracuje s prozřetelností našeho Otce (Srov. Mt 6,25-34). Nenavádí nás k pasivitě (Srov. 2 Sol 3,6-13), ale chce nás zbavit všeho shonu a všech starostí. Taková je dětinná odevzdanost Božích dětí.</p><p><small>„Těm, kteří hledají Boží království a jeho spravedlnost, slibuje, že jim všechno ostatní přidá. Ve skutečnosti všechno patří Bohu a nic nechybí člověku, který vlastní Boha, jestliže on sám nechybí Bohu.“ (Sv. Cyprián Kartaginský, De oratione dominica, 21: PL 4, 534A)</small>\n"
        }, 
        {
            "chapter": 42, 
            "caption": "", 
            "refs": "1038", 
            "id": 2831, 
            "text": "Skutečnost, že existují lidé, kteří mají hlad pro nedostatek chleba, odhaluje jinou hlubinu této prosby. Drama hladu ve světě volá křesťany, kteří se modlí v pravdě, k účinné odpovědnosti vůči jejich bratřím, jak v osobním jednání, tak v solidaritě s lidskou rodinou. Tato prosba modlitby Páně nemůže být oddělována od podobenství o chudém Lazarovi (Srov. Lk 16,19-31) a posledním soudu. (Srov. Mt 25,31-46)\n"
        }, 
        {
            "chapter": 42, 
            "caption": "", 
            "refs": "1928", 
            "id": 2832, 
            "text": "Jako kvas v těstě musí novost království „prokvasit“ zemi Kristovým Duchem (Srov. 2. vatikánský koncil: AA 5). To se musí projevit obnovením spravedlnosti v osobních, společenských, hospodářských a mezinárodních vztazích; nikdy se přitom nesmí zapomínat, že spravedlivé struktury neexistují bez lidí, kteří chtějí být spravedliví.\n"
        }, 
        {
            "chapter": 42, 
            "caption": "", 
            "refs": "2790,2546", 
            "id": 2833, 
            "text": "Jde o „náš“ chléb, „jeden“ pro „mnohé“. Chudoba blahoslavenství je ctností, která nás učí dělit se: vyzývá k tomu, aby se hmotná i duchovní dobra sdílela a rozdělovala ne z donucení, nýbrž z lásky, aby přebytek jedněch léčil nouzi druhých. (Srov. 2 Kor 8,1-15)\n"
        }, 
        {
            "chapter": 42, 
            "caption": "", 
            "refs": "2428", 
            "id": 2834, 
            "text": "„Modli se a pracuj.“ (Srov. sv. Benedikt, Řehole, 20; 48) „Máme se modlit, jako by všechno záviselo na Bohu, a jednat, jako by všechno záviselo na nás.“ (Výrok připisovaný sv. Ignáci z Loyoly; srov. Petrus de Ribadeneyra, Tractatus de modo gubernandi Sancti Ignatii, c.6, 14; MHSI 85, 631) I když jsme vykonali svou práci, pokrm zůstává darem našeho Otce; je správné prosit ho o něj a děkovat mu za něj. Toto je smysl požehnání stolu (modlitby před jídlem a po něm) v křesťanské rodině.\n"
        }, 
        {
            "chapter": 42, 
            "caption": "", 
            "refs": "2443,1384", 
            "id": 2835, 
            "text": "Tato prosba a odpovědnost, ke které zavazuje, platí i pro jiný hlad, jímž lidé trpí: „Člověk nežije pouze chlebem, ale ... vším, co vychází z Hospodinových úst“ (Mt 4,4; srov. Dt 8,3), jeho slovem a jeho dechem. Křesťané mají mobilizovat všechno své úsilí, „aby hlásali evangelium chudým“. Na zemi je hlad, „ne hlad po chlebě ani žízeň po vodě, ale po slyšení Hospodinova slova“ (Am 8,11). Proto se specificky křesťanský smysl této čtvrté prosby týká chleba života: Božího slova, které se přijímá ve víře, těla Kristova, které se přijímá v eucharistii. (Srov. Jan 6,26-58)\n"
        }, 
        {
            "chapter": 42, 
            "caption": "", 
            "refs": "1165", 
            "id": 2836, 
            "text": "„<em>Dnes</em>“ je také výrazem důvěry. Učí nás tomu Pán (Srov. Mt 6,34; Ex 16,19), to nemohla vymyslet naše domýšlivost. Protože se jedná především o jeho slovo a tělo jeho Syna, není toto „dnes“ jen z našeho smrtelného času: je to „dnes“ Boha:</p><p><small>„Přijímáš-li chléb každý den, je pro tebe každý den toto ‘dnes’. Je-li dnes Kristus tvůj, každý den pro tebe vstává z mrtvých. Jak? ‘Ty jsi můj syn. Já jsem tě dnes zplodil’ (Ž 2,7). Dnes je, když Kristus vstává z mrtvých.“ (Sv. Ambrož, De sacramentis, 5, 26: PL 16, 453A)</small>\n"
        }, 
        {
            "chapter": 42, 
            "caption": "", 
            "refs": "2659,2633,1405,1166,1389", 
            "id": 2837, 
            "text": "„<em>Vezdejší</em>“ (tohoto dne, každodenní). Toto slovo „epiousios“, je užito v Novém zákoně pouze na tomto místě. Ve smyslu časového určení je to určité pedagogické opakování slova „dnes“ (Srov. Ex 16,19-21), aby v nás upevňovalo „bezvýhradnou“ důvěru. V kvalitativním slova smyslu znamená ‘nezbytné pro život’, a v širším slova smyslu ‘každé dobro’, jež dostačuje k tomu, aby se člověk uživil. (Srov. 1 Tim 6.8) Vzato doslovně [épiousios: „nadpodstatný“] označuje toto slovo přímo chléb života, Kristovo tělo, „lék nesmrtelnosti“ (Sv. Ignác Antiochijský, Epistula ad Ephesios, 20, 2: PG 5, 661), bez něhož nemáme v sobě život. (Srov. Jan 6,53-56) Konečně, je zřejmý jeho nebeský smysl, je-li spojeno s předešlým: „Tento den“ je den Páně, den královské hostiny, předjímané v eucharistii, která je již okoušením Božího království, které přichází. Proto se sluší, aby se eucharistická oběť slavila „každý den“.</p><p><small>„Eucharistie je naším každodenním chlebem ... Vlastní silou tohoto božského pokrmu je, že vytváří jednotu: spojuje nás s tělem Kristovým a činí z nás jeho údy, abychom se stali tím, co přijímáme ... ale také ve čtení, která posloucháte denně v kostele, v hymnech, které slyšíte a které zpíváte, je tento chléb. To vše je nezbytné pro naše pozemské putování.“ (Sv. Augustin, Sermones, 57, 7, 7: PL 38,389)<br><br>Nebeský Otec nás vybízí, abychom prosili jako nebeské děti o nebeský chléb (Srov. Jan 6,51). Kristus „sám je chléb zasetý do Panny, vykvašený v těle, prohnětený utrpením, upečený v peci hrobu, uchovávaný v církvi, přinášený na oltáře, poskytovaný každý den věřícím jako nebeský pokrm“. (Sv. Petr Chryzolog, Sermones, 67, 7: PL 52, 402D)</small>\n"
        }, 
        {
            "chapter": 42, 
            "caption": "<b>V. „Odpusť nám naše viny, jako i my odpouštíme našim viníkům“</b>", 
            "refs": "1425,1933,2631", 
            "id": 2838, 
            "text": "Tato prosba je překvapující. Kdyby ji tvořila jen první část věty — „Odpusť nám naše viny“ — mohla by být implicitně zahrnuta do tří prvních proseb modlitby Páně, protože Kristova oběť je „na odpuštění hříchů“. Avšak podle druhé části věty bude naše prosba vyslyšena jen tehdy, jestliže jsme my napřed odpověděli na jeden požadavek. Naše prosba se obrací do budoucnosti, naše odpověď jí musí předcházet; obě je spojuje jedno slovo: „jako“.\n"
        }, 
        {
            "chapter": 42, 
            "caption": "„ODPUSŤ NÁM NAŠE VINY ...“", 
            "refs": "1425,1439,1422", 
            "id": 2839, 
            "text": "Začali jsme se modlit k našemu Otci s odvážnou důvěrou. V prosbě o posvěcení jeho jména jsme jej prosili, abychom sami byli stále víc posvěcováni. Avšak, ačkoliv jsme oděni křestním šatem, nepřestáváme hřešit a vzdalovat se od Boha. Nyní se k němu vracíme touto novou prosbou jako marnotratný syn (Srov. Lk 15,11-32) a vyznáváme před ním, že jsme hříšníci, jako to učinil celník. (Srov. Lk 18,13) Naše prosba začíná „vyznáním“, kterým zároveň vyznáváme svou ubohost i jeho milosrdenství. Naše naděje je jistá, protože v jeho Synu „máme vykoupení a odpuštění hříchů“ (Kol 1,14; srov. Ef 1,7). Účinné a nepochybné znamení jeho odpuštění nacházíme ve svátostech jeho církve. (Srov. Mt 26,28; Jan 20,23)\n"
        }, 
        {
            "chapter": 42, 
            "caption": "", 
            "refs": "1864", 
            "id": 2840, 
            "text": "Je hrozné, že tento proud milosrdenství nemůže do našeho srdce proniknout, jestliže jsme neodpustili těm, kdo nás urazili. Láska, jako Kristovo tělo, je nerozdělitelná: nemůžeme milovat Boha, kterého nevidíme, jestliže nemilujeme bratra nebo sestru, které vidíme. (Srov. 1 Jan 4,20) Odmítneme-li odpustit našim bratřím a sestrám, naše srdce se uzavře a jeho tvrdost je učiní nepropustným pro milosrdnou lásku Otce; vyznáním hříchů se naše srdce však otevírá jeho milosti.\n"
        }, 
        {
            "chapter": 42, 
            "caption": "", 
            "refs": "", 
            "id": 2841, 
            "text": "Tato prosba je tak důležitá, že se k ní jako k jediné Pán vrací a vysvětluje ji v horském kázání. (Srov. Mt 5,23-24; 6,14-15; Mk 11,25) Člověku sice není možné tento ústřední požadavek tajemství smlouvy vyplnit, ale „u Boha je všechno možné“ (Mk 19,26).\n"
        }, 
        {
            "chapter": 42, 
            "caption": "„... JAKO I MY ODPOUŠTÍME NAŠIM VINÍKŮM“", 
            "refs": "521", 
            "id": 2842, 
            "text": "Toto „jako“ není v Ježíšově učení jediné: „Buďte dokonalí, ‘jako’ je dokonalý váš nebeský Otec“ (Mk 5,48). „Buďte milosrdní, ‘jako’ je milosrdný váš Otec“ (Lk 6,36). „Nové přikázání vám dávám: Milujte se navzájem: ‘jak’ jsem já miloval vás, tak se navzájem milujte vy“ (Jan 13,34). Není možné zachovávat Pánovo přikázání, jedná-li se pouze o vnější napodobování božského vzoru. Jde však o životu, „z hlubin srdce“ pramenící účast na svatosti, na milosrdenství, na lásce našeho Boha. Pouze Duch, který je naším životem (Srov. Gal 5,25), může způsobit, abychom měli totéž smýšlení, jako měl Kristus Ježíš (Srov. Flp 2,1.5). Jednota odpuštění se tak stává možnou, když si navzájem „odpouštíme“, ‘jako’ Bůh odpustil nám v Kristu“ (Ef 4,32).\n"
        }, 
        {
            "chapter": 42, 
            "caption": "", 
            "refs": "368", 
            "id": 2843, 
            "text": "Tak se Pánova slova o odpuštění, tato láska, která miluje až do krajnosti stávají životem. (Srov. Jan 13,1) Podobenství o nemilosrdném služebníku, jímž vrcholí Pánovo učení o církevním společenství (Srov. Mt 18,23-35), končí těmito slovy: „Tak bude jednat s vámi i můj nebeský Otec, jestliže ze srdce neodpustíte každý svému bratru.“ Vždyť právě tam, „v hlubině srdce“, se všechno svazuje a rozvazuje. Není v naší moci necítit více urážku a zapomenout na ni; avšak srdce, které se nabídne Duchu svatému, promění ránu v soucit a očistí paměť tím, že přemění urážku na přímluvu.\n"
        }, 
        {
            "chapter": 42, 
            "caption": "", 
            "refs": "2262", 
            "id": 2844, 
            "text": "Křesťanská modlitba jde až k <em>odpuštění nepřátelům</em> (Srov. Mt 5,43-44). Proměňuje učedníka tím, že ho připodobňuje jeho Mistru. Odpuštění je vyvrcholením křesťanské modlitby; člověk nemůže přijmout dar modlitby, leč že jeho srdce je v souladu s božským soucitem. Odpuštění také svědčí o tom, že láska je v našem světě mocnější než hřích. Mučedníci minulých staletí i současní vydávají toto svědectví o Ježíšovi. Odpuštění je základní podmínkou smíření (Srov. 2 Kor 5,18-21) Božích dětí s jejich Otcem a lidí navzájem. (Srov. Jan Pavel II., encyklika Dives in misericordia, 14)\n"
        }, 
        {
            "chapter": 42, 
            "caption": "", 
            "refs": "1441", 
            "id": 2845, 
            "text": "Toto svou podstatou božské odpuštění nezná hranic ani míru (Srov. Mt 18,21-22; Lk 17,3-4). Jde-li o urážky (o „hříchy“ podle Lk 11,4 nebo o „viny“ podle Mt 6,12), jsme ve skutečnosti vždy dlužníci: „Nebuďte nikomu nic dlužni — jen vzájemnou lásku“ (Řím 13,8). Společenství Nejsvětější Trojice je pramenem a měřítkem pravdy každého vztahu (Srov. 1 Jan 3,19-24). Prožíváme je v modlitbě, zvláště v eucharistii (Srov. Mt 5,23-24):</p><p><small>Bůh nepřijímá oběť těch, kteří rozdmychávají rozdělení; říká jim, aby nechali oběť na oltáři a nejprve se šli smířit se svými bratry. Bůh chce, abychom ho usmiřovali modlitbami, které stoupají ze srdcí naplněných pokojem. Co nejvíce Boha zavazuje, je náš pokoj, naše svornost, jednota celého věřícího lidu v Otci, v Synu a v Duchu Svatém. (Srov. sv. Cyprián Kartaginský, De oratione dominica, 23: PL 4, 535C-536A)</small>\n"
        }, 
        {
            "chapter": 42, 
            "caption": "<b>VI. „Neuveď nás v pokušení“</b>", 
            "refs": "164,2516", 
            "id": 2846, 
            "text": "Tato prosba jde ke kořenu prosby předešlé, protože naše hříchy jsou plodem souhlasu s pokušením. Prosíme našeho Otce, aby nás do něho „neuváděl“. Přeložit jedním slovem řecký výraz je obtížné: znamená „nepřipustit vstup do“ (Srov. Mt 26,41), „nenechat podlehnout pokušení“. „( Jako) je nemožné, aby byl Bůh pokoušen ke zlému: (tak ani) on sám nikoho nepokouší“ (Jak 1,13); naopak chce nás od pokušení osvobodit. Prosíme ho, ať nepřipustí, že bychom se vydali cestou, která vede ke hříchu. Svádíme boj „mezi tělem a Duchem“. Tato prosba naléhavě prosí o Ducha rozlišování a síly.\n"
        }, 
        {
            "chapter": 42, 
            "caption": "", 
            "refs": "2284", 
            "id": 2847, 
            "text": "Duch Svatý nás vede k <em>rozlišování</em> mezi zkouškou, nutnou k růstu vnitřního člověka (Srov. Lk 8,13-15; Sk 14,22; 2 Tim 3,12), aby se prokázala „osvědčenost“ (Srov. Řím 5,3-5) v ctnosti, a mezi pokušením, které vede ke hříchu a ke smrti (Srov. Jak 1,14-15). Je také třeba rozlišovat mezi „pokušením“ a „svolením“ k pokušení. Rozlišování konečně odhaluje prolhanost pokušení: zdá se, že to, co nám nabízí, je „dobré, lákavé pro oči a žádoucí“ (Gn 3,6), zatímco ve skutečnosti je jeho plodem smrt.</p><p><small>„Bůh nechce člověka nutit k dobru: chce svobodné bytosti ... Pokušení je k něčemu užitečné. Nikdo kromě Boha neví, co naše duše od Boha dostala; dokonce ani my si to neuvědomujeme. Pokušení to však odhaluje, aby nás učilo poznávat se, a tak na vlastní oči objevit svou ubohost, a aby nás přinutilo děkovat za všechno dobré, co nám pokušení odhalilo.“ (Origenes, De oratione, 29)</small>\n"
        }, 
        {
            "chapter": 42, 
            "caption": "", 
            "refs": "1808", 
            "id": 2848, 
            "text": "„Nevejít do pokušení“, to zahrnuje <em>rozhodnutí srdce</em>: „Kde je tvůj poklad, tam bude i tvé srdce ... Nikdo nemůže sloužit dvěma pánům“ (Mt 6,21.24). „Protože Duch je naším životem, podle Ducha také jednejme!“ (Gal 5,25). V tomto „souhlasu“ daném Duchu svatému nám Otec dává sílu. „Zkoušky, které na vás přišly, jsou úměrné lidským silám. A Bůh je věrný! On nedopustí, abyste byli zkoušeni víc, než snesete. Když dopustil zkoušku, dá také prostředky, jak z ní vyjít, a sílu, jak ji snášet“ (1 Kor 10,13).\n"
        }, 
        {
            "chapter": 42, 
            "caption": "", 
            "refs": "540,612,2612,162", 
            "id": 2849, 
            "text": "Takový boj a takové vítězství jsou však možné jen v modlitbě. Právě modlitbou Ježíš vítězil nad pokušitelem hned od počátku (Srov. Mt 4,1-11) a v posledním boji své smrtelné úzkosti (Srov. Mt 26,36-44). Kristus nás v této prosbě Otčenáše zapojuje do svého boje a do svého smrtelného zápasu. Ve spojení se svou bdělostí nás naléhavě vyzývá k <em>bdělosti</em> srdce (Srov. Mk 13,9.23.33-37; 14,38; Lk 12,35-40). Bdělost je „ochrana srdce“ a Ježíš prosí Otce, aby nás zachoval v jeho jménu (Srov. Jan 17,11). Duch Svatý se snaží tuto bdělost v nás stále probouzet (Srov. 1 Kor 16,13; Kol 4,2; 1 Sol 5,6; 1 Petr 5,8). Tato prosba nabývá svého dramatického významu ve vztahu ke konečnému pokušení našeho pozemského boje; naléhavě prosí o <em>vytrvání až do konce</em>. „Hle, přicházím jako zloděj! Blaze tomu, kdo bdí“ (Zj 16,15).\n"
        }, 
        {
            "chapter": 42, 
            "caption": "<b>VII. „Ale zbav nás od zlého“</b>", 
            "refs": "309", 
            "id": 2850, 
            "text": "Poslední prosba Otčenáše je také v Ježíšově modlitbě: „Neprosím, abys je ze světa vzal, ale abys je zachránil od zlého“ (Jan 17,15). Týká se každého z nás osobně, ale jsme to vždycky „my“, kdo se modlíme ve společenství celé církve a za osvobození celé lidské rodiny. Modlitba Páně nás neustále otevírá rozměrům ekonomie spásy. Naše vzájemná zapletenost do hříchu a smrti se stává solidaritou v Kristově těle, ve „společenství svatých“. (Srov. Jan Pavel II., Apoštolská exhortace Reconciliatio et paenitentia, 16)\n"
        }, 
        {
            "chapter": 42, 
            "caption": "", 
            "refs": "391", 
            "id": 2851, 
            "text": "Zlo v této prosbě není něco abstraktního; označuje naopak osobu satana, zlého ducha, anděla, který se protiví Bohu. „Ďábel“ [„dia-bolos“] je ten, který „chce překážet“ Božímu úradku a jeho „dílu spásy“ dovršenému Kristem.\n"
        }, 
        {
            "chapter": 42, 
            "caption": "", 
            "refs": "", 
            "id": 2852, 
            "text": "„Vrah od počátku“, „lhář a otec lži“ (Jan 8,44), „satan, svůdce celé země“ (Zj 12,9) je ten, skrze něhož přišel na svět hřích a smrt a po jehož konečné porážce bude celý vesmír osvobozen „z hříchu a smrti“ (Římský misál, IV. eucharistická modlitba). „Víme, že žádný, kdo se narodil z Boha, nežije ve hříchu, neboť Syn Boží ho chrání a zlý duch na něho nevloží ruku. Víme, že jsme z Boha, ale celý svět má v moci zlý duch“ (1 Jan 5,18-19).</p><p><small>„Pán, který smazal hřích a dopustil vaše viny, je s to chránit vás a střežit proti nástrahám ďábla, který proti vám bojuje, aby vás nepřekvapil nepřítel, který obyčejně zplodí vinu. Kdo se však svěří Bohu, ten se nebojí ďábla. ‘Je-li Bůh s námi, kdo proti nám?’ (Řím 8,31; sv. Ambrož, De sacramentis, 5, 30: PL 16, 454AB).“</small>\n"
        }, 
        {
            "chapter": 42, 
            "caption": "", 
            "refs": "677,490,972", 
            "id": 2853, 
            "text": "Vítězství nad „vládcem světa“ (Srov. Jan 14,30) bylo dosaženo jednou provždy v hodině, v níž se Ježíš dobrovolně vydal na smrt, aby nám dal svůj život. To je soud nad tímto světem a vládce tohoto světa je „vypuzen ven“ (Srov. Jan 12,31; Zj 12,10). „Začal pronásledovat Ženu“ (Srov. Zj 12,13-16), ale nemá nad ní žádnou moc: nová Eva, „plná milosti“ Ducha svatého, je uchráněna od hříchu a od porušení smrti (neposkvrněné početí a nanebevzetí nejsvětější Matky Boží, Marie vždy panny), „Tu se had na ženu rozlítil a odešel, aby vedl válku proti ostatním z jejího potomstva“ (Zj 12,17). A proto Duch a církev prosí: „Přijď, Pane Ježíši“ (Zj 22,17.20): jeho příchod nás totiž osvobodil od zlého.\n"
        }, 
        {
            "chapter": 42, 
            "caption": "", 
            "refs": "2632,1041", 
            "id": 2854, 
            "text": "Když prosíme, abychom byli osvobozeni od zlého, modlíme se zároveň o to, abychom byli zbaveni všeho přítomného, minulého i budoucího zla, jehož je ďábel původcem a podněcovatelem. V této poslední prosbě církev přednáší Otci všechnu bídu světa. Církev zároveň s osvobozením od všeho zla, jež doléhá na lidstvo, naléhavě prosí o cenný dar míru a o milost vytrvalého čekání na Kristův návrat. Když se takto modlí, předjímá v pokoře víry sjednocení všech a všeho v tom, který má „klíče od smrti a podsvětí“ (Zj 1,18), „ten, který je a který byl a který přijde, Vševládný“ (Zj 1,8; Srov. Zj 1,4):</p><p><small>„Vysvoboď nás ode všeho zlého, Bože, a dej našim dnům svůj mír. Smiluj se nad námi a pomoz nám: Ať se nikdy nedostaneme do područí hříchu, ať žijeme v bezpečí před každým zmatkem a s nadějí očekáváme požehnaný příchod našeho Spasitele Ježíše Krista.“ (Římský misál, Embolismus)</small>\n"
        }, 
        {
            "chapter": 42, 
            "caption": "ZÁVĚREČNÁ DOXOLOGIE", 
            "refs": "2760", 
            "id": 2855, 
            "text": "Závěrečná doxologie „neboť tvé je království i moc i sláva“ přejímá a znovu do sebe uzavírá první tři prosby k Otci našemu: oslavu jeho jména, příchod jeho království a moc jeho spásné vůle. Avšak toto opakování má nyní podobu klanění a díkůvzdání jako v nebeské liturgii (Srov. Zj 1,6; 4,11; 5,13). Vládce tohoto světa si tyto tři tituly království, moci a slávy lživě přivlastňoval (Srov. Lk 4,5-6); Kristus Pán je navrací svému Otci a našemu Otci, dokud mu neodevzdal království, kdy se definitivně dovrší tajemství spásy a Bůh bude všechno ve všem (Srov. 1 Kor 15,24-28).\n"
        }, 
        {
            "chapter": 42, 
            "caption": "", 
            "refs": "1061-1065", 
            "id": 2856, 
            "text": "„Na konci modlitby říkáš <em>Amen</em> a tímto Amen, jež znamená ‘staň se’ (Srov. Lk 1,38), stvrzuješ, co je v modlitbě, které nás naučil Bůh.“ (Sv. Cyril Jeruzalémský, Catecheses mystagogicae, 5, 18: PG 33, 1124A)\n"
        }, 
        {
            "chapter": 42, 
            "caption": "<b>Souhrn</b>", 
            "refs": "", 
            "id": 2857, 
            "text": "<em>V modlitbě „Otče náš“ je předmětem prvních tří proseb Otcova sláva, posvěcování jeho jména, příchod království a plnění jeho božské vůle. Čtyři další prosby mu přednášejí naše přání týkající se našeho života: abychom měli dost pokrmu, byli uzdraveni z hříchu, a vztahují se na náš boj za vítězství dobra nad zlem.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2858, 
            "text": "<em>Když prosíme: „Posvěť se jméno tvé“, vstupujeme do Božího úmyslu. Jeho jméno, které bylo nejdříve zjeveno Mojžíšovi a pak v Ježíšovi, má být posvěcováno skrze náš a v nás, jakož i v každém národě a v každém člověku.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2859, 
            "text": "<em>Druhou prosbou má církev na mysli hlavně návrat k Otci a konečný příchod Božího království. Prosí také za růst Božího království v „dnešku“ našeho života.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2860, 
            "text": "<em>Ve třetí prosbě se modlíme k našemu Otci, aby sjednotil naši vůli s vůlí svého Syna, aby se v životě světa dokonal jeho plán spásy.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2861, 
            "text": "<em>Čtvrtou prosbou „Dej nám“ vyjadřujeme ve společenství s našimi bratry dětinnou důvěru k našemu nebeskému Otci. „Chléb náš“ označuje pozemský pokrm, nutný k životu nás všech, ale znamená také chléb života: „Boží slovo a Kristovo tělo.“ Dostáváme jej „dnes“ od Boha jako nenahraditelný (nad)podstatný pokrm hostiny v Božím království, kterou předjímá eucharistie.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2862, 
            "text": "<em>Pátá prosba úpěnlivě prosí o Boží milosrdenství za naše urážky; milosrdenství však nemůže proniknout do našeho srdce, jestliže jsme nedokázali odpustit podle Kristova příkladu a s jeho pomocí svým nepřátelům.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2863, 
            "text": "<em>Když říkáme „Neuveď nás v pokušení“, prosíme Boha, aby nepřipustil, abychom se vydali cestou, která vede ke hříchu. Tato prosba naléhavě prosí o Ducha rozlišování a síly a pokorně žádá o milost bdělosti a vytrvání až do konce.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2864, 
            "text": "<em>V poslední prosbě „Ale zbav nás od zlého“ křesťan spolu s církví prosí Boha, aby zjevil vítězství, kterého již dosáhl Kristus nad „vládcem tohoto světa“, nad satanem, andělem, který se osobně staví na odpor proti Bohu a jeho plánu spásy.</em>\n"
        }, 
        {
            "chapter": 42, 
            "caption": "", 
            "refs": "", 
            "id": 2865, 
            "text": "<em>Závěrečným „Amen“ vyjadřujeme své „fiat“ („staň se“) k sedmi prosbám: „Tak se staň.“</em>\n"
        }, 
        {
            "chapter": 9, 
            "caption": "<b>Vyznání víry (Krédo)</b>", 
            "refs": "", 
            "id": 10001, 
            "text": "APOŠTOLSKÉ VYZNÁNÍ VÍRY (DS 30)</p><p>Věřím v Boha,<br>Otce všemohoucího,<br>stvořitele nebe i země.<br>I v Ježíše Krista,<br>Syna jeho jediného,<br>Pána našeho;<br>jenž se počal z Ducha svatého,<br>narodil se z Marie Panny,<br>trpěl pod Ponciem Pilátem,<br>ukřižován umřel i pohřben jest;<br>sestoupil do pekel,<br>třetího dne vstal z mrtvých;<br>vstoupil na nebesa,<br>sedí po pravici Boha,<br>Otce všemohoucího;<br>odtud přijde soudit<br>živé i mrtvé.<br>Věřím v Ducha svatého,<br>svatou církev obecnou,<br>společenství svatých,<br>odpuštění hříchů,<br>vzkříšení těla<br>a život věčný.<br>Amen.<br>\n"
        }, 
        {
            "chapter": 9, 
            "caption": "", 
            "refs": "", 
            "id": 10002, 
            "text": "NICEJSKO-CAŘIHRADSKÉ VYZNÁNÍ VÍRY (DS 150)</p><p>Věřím v jednoho Boha, Otce všemohoucího,<br>Stvořitele nebe i země,<br>Všeho viditelného i neviditelného.<br>Věřím v jednoho Pána, Ježíše Krista,<br>jednorozeného Syna Božího,<br>který se zrodil z Otce přede všemi věky:<br>Bůh z Boha, Světlo ze Světla,<br>pravý Bůh z pravého Boha,<br>zrozený, nestvořený, jedné podstaty s Otcem:<br>skrze něho všechno je stvořeno.<br>On pro nás lidi a pro naši spásu<br>sestoupil z nebe.<br>Skrze Ducha svatého přijal tělo<br>z Marie Panny a stal se člověkem.<br>Byl za nás ukřižován,<br>za dnů Poncia Piláta byl umučen a pohřben.<br>Třetího dne vstal z mrtvých podle Písma.<br>Vstoupl do nebe, sedí po pravici Otce.<br>A znovu přijde ve slávě,<br>soudit živé i mrtvé<br>a jeho království bude bez konce.<br>Věřím v Ducha svatého,<br>Pána a dárce života,<br>který z Otce i Syna vychází,<br>s Otcem i Synem je zároveň uctíván<br>a oslavován<br>a mluvil ústy proroků.<br>Věřím v jednu, svatou,<br>všeobecnou, apoštolskou církev.<br>Vyznávám jeden křest na odpuštění hříchů.<br>Očekávám vzkříšení mrtvých<br>a život budoucího věku.<br>Amen.\n"
        }, 
        {
            "chapter": 31, 
            "caption": "DESATERO PŘIKÁZÁNÍ<br><b>Ex 20,2-17</b>", 
            "refs": "", 
            "id": 10003, 
            "text": "Já jsem Hospodin, tvůj Bůh; já jsem tě vyvedl z egyptské země, z domu otroctví.<br><br>Nebudeš mít jiného boha mimo mne.<br><br>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí. Nebudeš se ničemu takovému klanět ani tomu sloužit. Já jsem Hospodin, tvůj Bůh, Bůh žárlivě milující. Stíhám vinu otců na synech do třetího i čtvrtého pokolení těch, kteří mě milují a má přikázání zachovávají. Nezneužiješ jména Hospodina, svého Boha. Hospodin nenechá bez trestu toho, kdo by jeho jméno zneužíval.<br><br>Pamatuj na den odpočinku, že ti má být svatý. Šest dní budeš pracovat a dělat všechnu svou práci. Ale sedmý den je den odpočinutí Hospodina, tvého Boha. Nebudeš dělat žádnou práci ani ty ani tvůj syn a tvá dcera ani tvůj otrok a tvá otrokyně ani tvé dobytče ani tvůj host, který žije v tvých branách. V šesti dnech učinil Hospodin nebe i zemi, moře a všechno, co je v nich, a sedmého dne odpočinul. Proto požehnal Hospodin den odpočinku a oddělil jej jako svatý.<br><br>Cti svého Otce a svou matku, abys byl dlouho živ na zemi, kterou ti dává Hospodin, tvůj Bůh.<br><br>Nezabiješ.<br><br>Nesesmilníš.<br><br>Nepokradeš.<br><br>Nevydáš proti svému bližnímu křivé svědectví. Nebudeš dychtit po domě svého bližního.<br><br>Nebudeš dychtit po ženě svého bližního ani po jeho otroku nebo po jeho otrokyni ani po jeho býku ani po jeho oslu, vůbec po ničem, co patří tvému bližnímu.\n"
        }, 
        {
            "chapter": 31, 
            "caption": "<b>Dt 5,6-21</b>", 
            "refs": "", 
            "id": 10004, 
            "text": "Já jsem Hospodin, tvůj Bůh; já jsem tě vyvedl z egyptské země, z domu otroctví.<br><br>Nebudeš mít jiného boha mimo mne.<br><br>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí. Nebudeš se ničemu takovému klanět ani tomu sloužit. Já jsem Hospodin, tvůj Bůh, jsem Bůh žárlivě milující. Stíhám vinu otců na synech i do třetího a čtvrtého pokolení těch, kteří mě nenávidí, ale prokazuji milosrdenství tisícům pokolení těch, kteří mě milují a má přikázání zachovávají. Nezneužiješ jména Hospodina, svého Boha. Hospodin nenechá bez trestu toho, kdo by jeho jména zneužíval.<br><br>Dbej na den odpočinku, aby ti byl svatý, jak ti přikázal Hospodin, tvůj Bůh. Šest dní budeš pracovat... ani tvůj host, který žije v tvých branách, aby odpočinul tvůj otrok a tvá otrokyně tak jako ty. Pamatuj, že jsi byl otrokem v egyptské zemi a že tě Hospodin, tvůj Bůh, odtud vyvedl pevnou rukou a vztaženou paží. Proto ti přikázal Hospodin, tvůj Bůh, dodržovat den odpočinku.<br><br>Cti svého otce i matku, jak ti přikázal Hospodin, tvůj Bůh, abys dlouho byl živ a dobře se ti vedlo na zemi, kterou ti dává Hospodin, tvůj Bůh.<br><br>Nezabiješ.<br><br>Nesesmilníš.<br><br>Nepokradeš.<br><br>Nevydáš proti svému bližnímu falešné svědectví.<br><br>Nebudeš dychtit po ženě svého bližního. Nebudeš toužit po domě svého bližního ani po jeho poli ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu.\n"
        }, 
        {
            "chapter": 31, 
            "caption": "<b>Katechetická formulace (Catechismus Catholicus, cura et studio P. Card. Gasparri concinnatus. p. 23-24)</b>", 
            "refs": "", 
            "id": 10005, 
            "text": "Já jsem Pán, tvůj Bůh:<br><br>1. Nebudeš mít jiné bohy mimo mne.<br><br>2. Nevezmeš jména Božího nadarmo.<br><br>3. Pomni, abys den sváteční světil.<br><br>4. Cti otce svého i matku svou, abys dlouho živ byl a dobře se ti vedlo na zemi.<br><br>5. Nezabiješ.<br>6. Nesesmilníš.<br>7. Nepokradeš.<br>8. Nepromluvíš křivého svědectví.<br><br>9. Nepožádáš manželky bližního svého.<br>10. Nepožádáš statku bližního svého.\n"
        }, 
        {
            "chapter": 1, 
            "caption": "JAN PAVEL II., BISKUP<br>SLUŽEBNÍK BOŽÍCH SLUŽEBNÍKŮ, NA VĚČNOU PAMĚŤ<br> <i>Ctihodným bratřím kardinálům, patriarchům, arcibiskupům, biskupům, kněžím, jáhnům a všem ostatním členům Božího lidu</i>", 
            "refs": "", 
            "id": 10010, 
            "text": "Velice se radujeme, že vychází oficiální latinské vydání Katechismu katolické církve, které tímto apoštolským listem schvalujeme a vyhlašujeme a které se tak stává rozhodujícím zněním uvedeného Katechismu. Děje se tak přibližně pět let poté, co byla dne 11. října 1992 vydána apoštolská konstituce „Fidei depositum“, která u příležitosti třicátého výročí zahájení 2. vatikánského koncilu uvedla první text Katechismu v jazyce francouzském.\n"
        }, 
        {
            "chapter": 1, 
            "caption": "", 
            "refs": "", 
            "id": 10011, 
            "text": "Všichni jsme pak mohli s radostí sledovat, s jakým nadšením byl v těchto letech Katechismus přijímán a jak velmi se rozšířil, zvláště v místních církvích, které se postaraly o jeho překlad do vlastních jazyků, aby byl k dispozici rozmanitým jazykovým skupinám světa. To potvrzuje, jak příhodně nás v roce 1985 mimořádné zasedání biskupské synody požádalo, aby byl sestaven Katechismus, neboli souhrn katolické nauky o víře i mravech.\n"
        }, 
        {
            "chapter": 1, 
            "caption": "", 
            "refs": "", 
            "id": 10012, 
            "text": "Radou biskupů a kardinálů, jež byla k tomuto účelu v roce 1986\tustavena, pečlivě vypracovaný Katechismus jsme schválili a vyhlásili výše uvedenou apoštolskou konstitucí, která si rovněž dnes zachovává veškerou svou platnost a užitečnost a která tímto oficiálním latinským vydáním získává konečnou podobu.\n"
        }, 
        {
            "chapter": 1, 
            "caption": "", 
            "refs": "", 
            "id": 10013, 
            "text": "Toto vydání dokončila rada, složená z různých pracovníků Apoštolského stolce, kterou jsme za tímto účelem ustavili v roce 1993. Tato rada, které jsme postavili do čela našeho ctihodného bratra Josepha kardinála Ratzingera, neúnavně pracovala, aby splnila uložený úkol, a soustředila se zvláště na četné opravy formulací Katechismu, které jí byly předloženy a přicházely sem v těchto letech od církevních společenství ze všech národů a z různých částí světa.\n"
        }, 
        {
            "chapter": 1, 
            "caption": "", 
            "refs": "", 
            "id": 10014, 
            "text": "Tak zřejmý zájem o dokončení Katechismu ukazuje zcela jedinečnou snahu, která se různým způsobem projevila všude na světě, a to i u nekřesťanů, a potvrzuje záměr Katechismu nabídnout úplný a celistvý výklad katolické nauky, z něhož by každý byl schopen poznat, co církev vyznává a koná, čím žije a zač ve své každodenní činnosti prosí. Zároveň se zjevně projevuje odhodlaná vůle přispět svým podílem k tomu, aby křesťanská víra, jejíž zásadní a podstatné prvky jsou v Katechismu shrnuty, byla lidem našich dnů předkládána co nejvhodnějším způsobem. Dále pak skrze tuto společnou pomoc, která přišla z tak mnoha částí církve, se opět uskutečňuje to, co jsme vyjádřili ve zmíněné apoštolské konstituci Fidei depositum: „Účast tolika hlasů vyjadřuje to, co lze nazvat ‘symfonií’ víry“ (č. 2).\n"
        }, 
        {
            "chapter": 1, 
            "caption": "", 
            "refs": "", 
            "id": 10015, 
            "text": "Z těchto důvodů rada zodpovědně zvážila shromážděné připomínky, přesně položenými otázkami je prozkoumala a předložila nám své závěry ke schválení. Tyto závěry jsme přijali, protože umožňují, aby argumenty Katechismu, týkající se pokladu katolické víry, byly vhodněji formulovány, nebo dovolují, aby některé pravdy této víry byly vyjádřeny formou, která je více v souladu s požadavky současné katecheze, a proto byly začleněny do oficiálního latinského vydání.</p><p>Toto vydání ve svém učení věrně následuje znění, které jsme předložili církvi a celému světu svou plnou autoritou v prosinci roku 1992. Tímto latinským vydáním se plně završuje dílo sepsání Katechismu, které započalo v roce 1986, a úspěšně se naplňuje požadavek zmíněného mimořádného zasedání biskupské synody. Církev má nyní k dispozici nový výklad své jediné a trvalé apoštolské víry, který má velikou závažnost a bude „platným a oprávněným nástrojem ke službě církevnímu společenství“, „bezpečnou normou pro vyučování víře“ jakož i „spolehlivým a hodnověrným vodítkem“ (Srov. ap. konst. Fidei depositum, č. 4) pro vypracování místních katechismů.\n"
        }, 
        {
            "chapter": 1, 
            "caption": "", 
            "refs": "", 
            "id": 10016, 
            "text": "V tomto zřetelném a pečlivě uspořádaném výkladu katolické víry a učení nalezne katechetická nauka zcela bezpečnou cestu pro to, aby předkládala křesťanskou zvěst s obnoveným nadšením lidem v každé oblasti naší současnosti. Tato kniha poskytne každému katechetovi pomoc, aby mohl uvnitř místní církve předávat dále jediný a věčný poklad víry, když se s pomocí Ducha svátého bude snažit uvádět do souladu podivuhodnou jednotu křesťanského tajemství s vlastními mnohotvárnými potřebami a životními podmínkami těch, jimž je radostná zvěst určena. Všechna katechetická činnost získá novou a působivou naléhavost u lidu Božího, pokud bude schopna využít a správně ocenit tento pokoncilní Katechismus.\n"
        }, 
        {
            "chapter": 1, 
            "caption": "", 
            "refs": "", 
            "id": 10017, 
            "text": "To se jeví jako velmi významné dnes, když již nadchází třetí tisíciletí. Úkol evangelizace je totiž vyžadován zvláště naléhavě, aby všichni mohli poznávat a přijímat radostnou zvěst evangelia a tak dorůstat „do míry plnosti Kristovy“ (Ef 4,13).\n"
        }, 
        {
            "chapter": 1, 
            "caption": "", 
            "refs": "", 
            "id": 10018, 
            "text": "Proto naléhavě vybízíme naše ctihodné bratry v biskupském úřadě, kterým je především svěřen Katechismus katolické církve, aby využili této jedinečné příležitosti vyhlášení oficiálního vydání a věnovali se ještě horlivěji šíření tohoto textu a podporovali jeho ochotné přijetí jakožto vynikajícího daru pro společenství jim svěřená, která tak budou moci znovu odkrývat nevyčerpatelná bohatství víry.\n"
        }, 
        {
            "chapter": 1, 
            "caption": "", 
            "refs": "", 
            "id": 10019, 
            "text": "Kéž je Katechismus poznáván na všech úrovních Božího lidu ve svorné a navzájem se doplňující službě a všemi je přijímán, aby tak sílila a ve všech končinách země se šířila svornost ve víře, jejíž zdroj a počátek nacházíme v jednotě Trojice.\n"
        }, 
        {
            "chapter": 1, 
            "caption": "", 
            "refs": "", 
            "id": 10020, 
            "text": "Kristově Matce Marii, jejíž nanebevzetí s tělem i duší dnes oslavujeme, svěřujeme tato přání. Kéž na konci vyústí v duchovní dobro všech lidí.</p><p>Dáno dne 15. srpna 1997 v Castel Gandolfo, v devatenáctém roce našeho pontifikátu.</p><p>Jan Pavel II.\n"
        }, 
        {
            "chapter": 2, 
            "caption": "JAN PAVEL II., BISKUP<br>SLUŽEBNÍK BOŽÍCH SLUŽEBNÍKŮ, NA VĚČNOU PAMĚŤ<br> <i>Ctihodným bratřím kardinálům, patriarchům, arcibiskupům, biskupům, kněžím, jáhnům a všem ostatním členům Božího lidu</i><br><br><b>1. Úvod</b>", 
            "refs": "", 
            "id": 10030, 
            "text": "Uchovávat poklad víry je poslání, které Pán svěřil své Církvi a ona je plní v každé době. Druhý ekumenický vatikánský koncil, který zahájil před třiceti lety můj předchůdce Jan XXIII., blahé paměti, si vytknul za cíl svého úsilí postavit do pravého světla apoštolské a pastorální poslání Církve a přivést vyzařováním pravdy evangelia všechny lidi k tomu, aby hledali a přijali Kristovu lásku, která převyšuje všechno poznání (Srov. Ef 3,19).\n"
        }, 
        {
            "chapter": 2, 
            "caption": "", 
            "refs": "", 
            "id": 10031, 
            "text": "Jan XXIII. stanovil koncilu za hlavní úkol lépe střežit a vysvětlovat drahocenný poklad křesťanské nauky, aby se stal přístupnějším všem Kristovým věřícím a všem lidem dobré vůle. Proto neměl koncil na prvním místě odsoudit dobové omyly, nýbrž se měl především zaměřit na to, aby s klidnou vyrovnaností ukázal sílu a krásu nauky víry, „Světlo, které vzejde z tohoto koncilu,“ říkal papež, „bude pro církev, jak doufáme, ... pramenem duchovního obohacení. Když z něj načerpá novou energii, bude bez bázně hledět do budoucnosti ...“ Je naší povinností dát se „s radostí a beze strachu do práce, kterou vyžaduje naše doba, a pokračovat tak v cestě, po které církev kráčí už téměř po dvacet století.“ (Jan XXIII., Úvodní promluva při zahájení 2. vatikánského koncilu, 11. října 1962: AAS 54 [1962], str. 788-791)\n"
        }, 
        {
            "chapter": 2, 
            "caption": "", 
            "refs": "", 
            "id": 10032, 
            "text": "Koncilní otcové mohli s Boží pomocí za čtyři léta práce vypracovat pozoruhodný souhrn naukových výkladů a pastorálních směrnic, určených pro celou církev. Pastýři i věřící v nich najdou orientaci pro onu „obnovu myšlení, činnosti, mravů a mravní síly, radosti a naděje, jež byla cílem koncilu.“ (Pavel VI., Závěrečná promluva při ukončení 2. vatikánského koncilu, 8. prosince 1965: AAS 58 [1966], str. 7-8)\n"
        }, 
        {
            "chapter": 2, 
            "caption": "", 
            "refs": "", 
            "id": 10033, 
            "text": "Koncil i po svém skončení nepřestával inspirovat život církve. V roce 1985 jsem mohl prohlásit: „Pro mne, který jsem měl zvláštní milost se jej zúčastnit a aktivně spolupracovat na jeho průběhu, 2. vatikánský koncil vždy byl a je, zvlášť v těchto letech mého pontifikátu, trvalým opěrným bodem každé mé pastorální akce; vědomě jsem usiloval konkrétně a věrně uplatňovat jeho směrnice na úrovni každé (místní) církve i církve všeobecné. K tomuto prameni je třeba se neustále vracet.“ (Jan Pavel II., Proslov 25. ledna 1985: L’Osservatore Romano, 27. ledna 1985)\n"
        }, 
        {
            "chapter": 2, 
            "caption": "", 
            "refs": "", 
            "id": 10034, 
            "text": "V tomto duchu jsem 25. ledna 1985, při příležitosti dvacátého výročí ukončení koncilu, svolal mimořádné shromáždění biskupské synody. Cílem tohoto shromáždění bylo ocenit milosti a duchovní plody 2. vatikánského koncilu, prohloubit jeho učení, aby k němu všichni věřící lépe přilnuli a aby se přispělo k jeho poznání a uplatňování.\n"
        }, 
        {
            "chapter": 2, 
            "caption": "", 
            "refs": "", 
            "id": 10035, 
            "text": "Při této příležitosti synodální otcové vyjádřili přání, „aby byl sestaven katechismus nebo souhrn celé katolické nauky – a to jak věrouky, tak morálky -, který by sloužil jako podklad pro katechismy nebo souhrny, které budou vypracovány v různých zemích. Výklad nauky má být podložen biblicky a liturgicky; musí být věroučně spolehlivý a zároveň přizpůsobený současnému životu křesťanů.“ (Závěrečná zpráva mimořádné biskupské synody, 7. prosince 1985,II,B,a,n.4: Enchiridion Vaticanum, vol. 9, str. 1758, n. 1797) Po skončení synody jsem toto přání přijal za své, neboť jsem měl za to, že „plně odpovídá opravdové potřebě všeobecné církve i místních církví“. (Jan Pavel II., Závěrečný projev na mimořádné biskupské synodě, 7. prosince 1985, n.6: AAS 78 [1986], str. 435)\n"
        }, 
        {
            "chapter": 2, 
            "caption": "", 
            "refs": "", 
            "id": 10036, 
            "text": "Jak neděkovat z celého srdce Pánu v tento den, kdy můžeme předložit celé církvi orientační text nazvaný „Katechismus katolické církve“, který má sloužit jako návod pro katechezi obnovenou z živých pramenů víry!\n"
        }, 
        {
            "chapter": 2, 
            "caption": "", 
            "refs": "", 
            "id": 10037, 
            "text": "Po obnově liturgie a nové kodifikaci kanonického práva latinské církve a kánonů východních katolických církví bude tento katechismus velmi důležitým přínosem k oné obnově celého života církve, kterou nařídil a započal 2. vatikánský koncil.\n"
        }, 
        {
            "chapter": 2, 
            "caption": "<b>2. Průběh přípravy textu a její duch</b>", 
            "refs": "", 
            "id": 10038, 
            "text": "„Katechismus katolické církve“ je plodem velmi široké spolupráce: vznikal během šesti let intenzivní práce, vedené v duchu pozorné otevřenosti a s vřelým nadšením.\n"
        }, 
        {
            "chapter": 2, 
            "caption": "", 
            "refs": "", 
            "id": 10039, 
            "text": "V roce 1986 jsem svěřil komisi dvanácti kardinálů a biskupů, které předsedal pan kardinál Josef Ratzinger, úkol připravit návrh katechismu, o který žádali synodální otcové. Komisi v její práci pomáhala redakční skupina sedmi diecézních biskupů a teologických a katechetických odborníků.\n"
        }, 
        {
            "chapter": 2, 
            "caption": "", 
            "refs": "", 
            "id": 10040, 
            "text": "Komise, pověřená dávat směrnice a bdít nad průběhem prací, bedlivě sledovala všechna stadia redakce devíti postupných znění. Redakční skupina vzala na sebe odpovědnost vypracovat text, provést úpravy požadované komisí a zvážit připomínky četných teologů, exegetů a katechetů a především biskupů z ce­lého světa, aby text zdokonalila. Komise byla místem plodných a obohacujících výměn názorů, zajišťujících jednotu a stejnorodost textu.\n"
        }, 
        {
            "chapter": 2, 
            "caption": "", 
            "refs": "", 
            "id": 10041, 
            "text": "Návrh byl předmětem rozsáhlých porad všech katolických biskupů, biskupských konferencí nebo jejich synod, teologických a katechetických institutů. Návrh jako celek byl biskupy přijat velmi příznivě. Právem lze tvrdit, že tento Katechismus je plodem spolupráce celého episkopátu katolické církve, který velkodušně přijal mou výzvu, aby vzal na sebe svou část odpovědnosti v iniciativě, která se bezprostředně týká církevního života. Tato odpověď vyvolává ve mně hluboký pocit radosti, protože účast tolika hlasů vyjadřuje to, co lze nazvat „symfonií“ víry. Vydání tohoto Katechismu tak zrcadlí kolegiální povahu episkopátu: dosvědčuje všeobecnost církve.\n"
        }, 
        {
            "chapter": 2, 
            "caption": "<b>3. Rozdělení látky</b>", 
            "refs": "", 
            "id": 10042, 
            "text": "Katechismus má věrně a organicky předložit učení Písma svátého, tradice žijící v církvi a autentického učitelského úřadu, jakož i duchovní dědictví Otců, Učitelů, světců a světic církve, aby tak bylo možno lépe poznat křesťanské tajemství a oživit víru Božího lidu. Musí brát v úvahu rozvíjení nauky, které Duch svátý během staletí vnukl církvi. Je také nutné, aby napomáhal osvěcovat světlem víry nové situace a problémy, které se v minulosti ještě neobjevily.\n"
        }, 
        {
            "chapter": 2, 
            "caption": "", 
            "refs": "", 
            "id": 10043, 
            "text": "Katechismus bude tedy zahrnovat věci nové i staré (Srov. Mt 13,52), protože víra je vždy táž a zároveň je zdrojem stále nového světla.\n"
        }, 
        {
            "chapter": 2, 
            "caption": "", 
            "refs": "", 
            "id": 10044, 
            "text": "Aby odpověděl na tento dvojí požadavek, přejímá „Katechismus katolické církve“ na jedné straně „starobylé“ tradiční uspořádání, zachované v katechismu Pia V., tak, že člení svůj obsah na čtyři části: vyznání víry; posvátná liturgie se svátostmi na čelném místě; křesťanské jednání, jehož výklad vychází z přikázání; a konečně křesťanská modlitba. Současně však je obsah Katechismu vyjádřen „novým“ způsobem, aby odpovídal na otázky naší doby.\n"
        }, 
        {
            "chapter": 2, 
            "caption": "", 
            "refs": "", 
            "id": 10045, 
            "text": "Čtyři části Katechismu jsou navzájem spojeny: křesťanské tajemství je předmětem víry (první část); slaví se a sdílí liturgickými úkony (druhá část); je přítomno, aby osvěcovalo a podporovalo Boží děti v jejich jednání (třetí část); je základem naší modlitby, jejímž výsadním výrazem je „Otče náš“, který vyjadřuje předmět naší prosby, naší chvály, naší přímluvy (čtvrtá část).\n"
        }, 
        {
            "chapter": 2, 
            "caption": "", 
            "refs": "", 
            "id": 10046, 
            "text": "Liturgie je sama o sobě modlitbou; vyznání víry nachází své správné místo při slavení bohoslužby. Milost, plod svátostí, je nenahraditelnou podmínkou křesťanského jednání, tak jako účast na liturgii církve vyžaduje zase víru. Jestliže se víra nerozvíjí ve skutcích, je mrtvá (Srov. Jak 2,14-16) a nemůže dávat plody věčného života.\n"
        }, 
        {
            "chapter": 2, 
            "caption": "", 
            "refs": "", 
            "id": 10047, 
            "text": "Při četbě „Katechismu katolické církve“ lze vnímat obdivuhodnou jednotu Božího tajemství, Božího spásného plánu, stejně jako ústřední postavení Ježíše Krista, jednorozeného Syna Božího, poslaného Otcem, který se stal člověkem v lůně nejsvětější Panny Marie působením Ducha svátého, aby byl naším Spasitelem. On, který za nás zemřel a vstal z mrtvých, je přítomen ve své církvi, zvláště ve svátostech; je pramenem víry, vzorem jednání pro křesťana a učitelem naší modlitby.\n"
        }, 
        {
            "chapter": 2, 
            "caption": "<b>4. Nauková hodnota textu</b>", 
            "refs": "", 
            "id": 10048, 
            "text": "„Katechismus katolické církve“, který jsem schválil 25. června t. r. a jehož vydání nyní ze své apoštolské moci nařizuji, je výkladem víry církve a katolické nauky, jak je dosvědčuje a osvětluje Písmo svaté, apoštolská tradice a učitelský úřad církve. Uznávám Katechismus za platný a oprávněný nástroj ke službě církevnímu společenství a za bezpečnou normu pro vyučování víře. Kéž slouží k obnově, k níž Duch svatý neustále volá církev, Kristovo tělo, putující na cestě k nepomíjejícímu světlu království!\n"
        }, 
        {
            "chapter": 2, 
            "caption": "", 
            "refs": "", 
            "id": 10049, 
            "text": "Schválení a zveřejnění „Katechismu katolické církve“ je služba, kterou chce Petrův nástupce prokázat svaté katolické církvi, všem místním církvím, které žijí v pokoji a ve společenství s Apoštolským stolcem v Římě. Touto službou touží posilovat a utvrzovat víru všech učedníků Pána Ježíše (Srov. Lk 22,32), jakož i upevnit svazky jednoty v téže apoštolské víře.\n"
        }, 
        {
            "chapter": 2, 
            "caption": "", 
            "refs": "", 
            "id": 10050, 
            "text": "Žádám tedy pastýře církve a věřící, aby přijali Katechismus v duchu společenství a aby jej pilně používali při plnění svého poslání hlásat víru a povolávat k životu podle evangelia. Tento Katechismus je jim dán, aby sloužil za spolehlivé a hodnověrné vodítko při vyučování katolické nauce a zvláště při vypracování místních katechismů. Nabízí se také všem věřícím, kteří touží prohloubit své poznání nevyčerpatelného bohatství spásy (Srov. Ef 3,8). Zamýšlí podporovat ekumenické úsilí, oživované svátou touhou po jednotě všech křesťanů, tím, že vystihuje s přesností obsah a souladnou ucelenost katolické víry. „Katechismus katolické církve“ je konečně nabídnut každému člověku, který se nás ptá po důvodech naší naděje (Srov. 1 Petr 3,15) a chce poznat, co věří katolická církev.\n"
        }, 
        {
            "chapter": 2, 
            "caption": "", 
            "refs": "", 
            "id": 10051, 
            "text": "Tento Katechismus není určen k tomu, aby nahradil místní katechismy, řádně schválené církevními autoritami, diecézními biskupy a biskupskými konferencemi, zvláště v případech, kdy dostaly schválení Apoštolského stolce. Je určen k tomu, aby povzbuzoval a pomáhal v sestavování nových místních katechismů, které budou brát v úvahu rozmanitost poměrů a kultury, ale též pečlivě uchovají jednotu víry a věrnost katolickému učení.\n"
        }, 
        {
            "chapter": 2, 
            "caption": "<b>5. Závěr</b>", 
            "refs": "", 
            "id": 10052, 
            "text": "Na konci tohoto dokumentu, kterým je představen „Katechismus katolické církve“, prosím nejsvětější Pannu Marii, Matku vtěleného Slova a Matku církve, aby podporovala svou mocnou přímluvou katechetickou práci celé církve na všech úrovních v této době, kdy je církev volána k novému evangelizačnímu úsilí. Kéž světlo pravé víry osvobodí lidstvo od nevědomosti a otroctví hříchu, aby je vedlo k jediné svobodě, hodné toho jména (Srov. Jan 8,32): totiž ke svobodě života v Ježíši Kristu pod vedením Ducha svátého, zde na zemi i v nebeském království, v plnosti blaženého patření na Boha tváří v tvář (Srov. 1 Kor 13,12; 2 Kor 5,6-8)!\n"
        }, 
        {
            "chapter": 2, 
            "caption": "", 
            "refs": "", 
            "id": 10053, 
            "text": "Dáno dne 11. října 1992, o třicátém výročí zahájení 2. eku­menického vatikánského koncilu, ve čtrnáctém roce mého pon­tifikátu.</p><p>Jan Pavel II."
        }
    ]
}